2010-01-04 09:16:00,Duits verzetslid Freya von Moltke overleden,Een prominent lid van het Duitse verzet tegen de nazi's is overleden, de Duitse juriste Freya von Moltke. Ze was 98. De verzetsgroep waar ze deel van uitmaakte, was opgericht door haar man. Hij hield bijeenkomsten op hun landgoed in het dorp Kreisau. Politici, economen, intellectuelen en ambtenaren bespraken onder meer hoe Duitsland er uit moest zien na de val van de nazi's. Ook had de Kreisauer Kring contacten met een groep die probeerde Hitler te vermoorden. Verraad Toen dat door Claus von Stauffenberg geleide van complot 20 juli 1944 mislukte, werd haar man opgepakt. Hij werd vanwege verraad begin 1945 geeÌˆxecuteerd, waarop Freya naar het buitenland vluchtte met haar zoons. Ze belandde in de jaren 60 in de VS, waar ze hertrouwde. Daar is ze vrijdag overleden.,Buitenland,https://nos.nl/artikel/126697-duits-verzetslid-freya-von-moltke-overleden.html