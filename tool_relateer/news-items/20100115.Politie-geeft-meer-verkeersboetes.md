2010-01-15 11:23:00,Politie geeft meer verkeersboetes,De politie heeft vorig jaar iets meer verkeersboetes uitgeschreven dan het jaar daarvoor. Het aantal verkeersboetes in 2009 was 11,8 miljoen, 160.000 meer dan in 2008. Het aantal boetes voor snelheidsovertredingen bleef ongeveer gelijk. Automobilisten hielden zich beter aan de maximumsnelheid bij trajectcontroles. Bij controle met radarapparatuur werden juist meer snelheidsovertreders betrapt. De politie lette vorig jaar extra op handsfree bellen en het dragen van autogordels. Hierbij werden ook meer boetes uitgedeeld.,Binnenland,https://nos.nl/artikel/129288-politie-geeft-meer-verkeersboetes.html