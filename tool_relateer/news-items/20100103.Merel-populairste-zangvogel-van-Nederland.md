2010-01-03 10:47:00,Merel populairste zangvogel van Nederland,Van alle vogels in Nederland zingt de merel het mooist. Dat blijkt uit de Vogel Top 100 van het radioprogramma Vroege Vogels. Zo'n 77.000 luisteraars lieten hun voorkeur weten via de website van Vroege Vogels. De merel scoorde het hoogst met bijna 4.200 stemmen. Als tweede eindigde de nachtegaal, gevolgd door de zanglijster. Zielepietje Het roodborstje is vierde geworden. De zang van het paapje viel het minst in de smaak; het vogeltje eindigde op plaats 100. Het waterhoentje was een van de vogels die buiten de Top 100 viel. Die kreeg met 24 stemmen de titel 'zielepietje'.,Binnenland,https://nos.nl/artikel/126549-merel-populairste-zangvogel-van-nederland.html