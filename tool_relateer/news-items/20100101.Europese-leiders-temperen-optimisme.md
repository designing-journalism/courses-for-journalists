2010-01-01 22:01:00,Europese leiders temperen optimisme,Europese regeringsleiders hebben het jaar met waarschuwende woorden begroet. Bondskanselier Merkel zei dat de economische crisis nog niet voorbij is en dat voor velen het ergste nog moet komen." Maar we hebben reden om te hopen dat Duitsland goed uit de crisis komt." President Sarkozy zei dat 2009 voor iedereen een moeilijk jaar is geweest. " Ook al zijn de beproevingen niet over, 2010 wordt een jaar van vernieuwing." Premier Brown zei dat het terrorisme ook in het nieuwe decennium een gevaar blijft. Volgens hem heeft de mislukte aanslag op Eerste Kerstdag bewezen dat waakzaamheid nog altijd vereist is.,Buitenland,https://nos.nl/artikel/126367-europese-leiders-temperen-optimisme.html