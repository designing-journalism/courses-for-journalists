2010-01-12 14:33:00,BelgieÌˆ bekijkt ook andere moorden,De Belgische justitie onderzoekt of Ronald Janssen meer moorden gepleegd heeft. De 38-jarige tekenleraar heeft de afgelopen dagen drie moorden bekend. Zijn slachtoffers waren een buurmeisje, haar vriend en een studente. Justitie kijkt of Janssen ook een Duits meisje van 16 heeft vermoord. Zij werd in 1996 dood gevonden in de duinen in West-Vlaanderen. Ook wordt bekeken of de leraar in verband gebracht kan worden met de moord op een vrouw van 26.Zij werd in 1991 dood gevonden in een flat in Heist-aan-Zee. Om zelfmoord te voorkomen is Janssen in de gevangenis onder toezicht gesteld.,Buitenland,https://nos.nl/artikel/128605-belgie-bekijkt-ook-andere-moorden.html