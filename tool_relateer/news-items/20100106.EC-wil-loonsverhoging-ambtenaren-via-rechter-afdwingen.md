2010-01-06 13:46:00,EC wil loonsverhoging ambtenaren via rechter afdwingen,De Europese Commissie (EC) legt de kwestie van de EU-ambtenarensalarissen voor aan het Europese Hof van Justitie. De Commissie is het niet eens met de lidstaten van de Europese Unie. De EC wil de ambtenaren dit jaar 3,7 procent meer loon geven, maar de landen van de EU vinden dat in deze crisistijd veel te veel. Zij hebben vorige maand de verhoging beperkt tot 1,85 procent. Er zijn zo'n 40.000 EU-ambtenaren. De commissie wijst de opstelling van de EU-lidstaten unaniem af. Volgens de EC hebben de landen het recht niet de loonsverhoging aan te passen. Behandeling Het heeft bij het Hof in Luxemburg om een snelle procedure gevraagd, maar het is onduidelijk wanneer de zaak wordt behandeld.,Buitenland,https://nos.nl/artikel/127229-ec-wil-loonsverhoging-ambtenaren-via-rechter-afdwingen.html