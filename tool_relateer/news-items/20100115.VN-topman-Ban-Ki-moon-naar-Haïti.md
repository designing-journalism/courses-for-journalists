2010-01-15 21:16:00,VN-topman Ban Ki-moon naar Haïti,VN-secretaris-generaal Ban Ki-moon zegt dat hij snel naar Haïti gaat. Hij wil zijn solidariteit tonen met de bevolking van Haïti en de VN-medewerkers in het door een aardbeving getroffen land. De aardbeving heeft het leven gekost aan 37 medewerkers van de VN. De meeste slachtoffers hadden deelgenomen aan de veiligheidsmissie in Haïti. Nog 330 VN-medewerkers worden vermist. Ban kondigde aan een oproep te doen aan de internationale gemeenschap om 550 miljoen dollar (ruim 380 miljoen euro) beschikbaar stellen voor Haïti. Gevangenis Ban zegt dat de helft van de gebouwen in de hoofdstad Port-au-Prince is beschadigd of ingestort. Volgens VN-hulpverleners zijn veel mensen in Haïti verontwaardigd dat het zo lang duurt voordat de hulp hen bereikt. De veiligheidssituatie in de hoofdstad lijkt te verslechteren. Er lopen zo'n vierduizend criminelen over straat, die ontsnapten nadat de gevangenis was ingestort. Uit Haïti komen berichten dat met kapmessen bewapende bendes de straten afstruinen.,Buitenland,https://nos.nl/artikel/129432-vn-topman-ban-ki-moon-naar-haiti.html