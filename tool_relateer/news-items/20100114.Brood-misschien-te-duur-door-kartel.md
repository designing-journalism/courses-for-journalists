2010-01-14 12:02:00,Brood misschien te duur door kartel,Concurrentiewaakhond NMa begint een onderzoek in de meelsector. De Nederlandse Mededingingsautoriteit vermoedt "een groot kartel'' in deze bedrijfstak. Eind vorig jaar maakte de toezichthouder rapporten op van meelproducenten die de toezichthouder verdenkt van verboden afspraken. Ook in Duitsland, België en Italië wordt de sector onderzocht. Eerlijke prijs "Als na hoor- en wederhoor inderdaad sprake blijkt te zijn van kartelafspraken, dan is dat zeer schadelijk", zegt NMa-voorzitter Pieter Kalbfleisch. "Want iedereen eet elke dag brood, pasta of andere meelproducten." Als er sprake is van een kartel, dupeert dat volgens Kalbfleisch dan ook alle Nederlanders. "Doordat zij geen eerlijke prijs betalen voor hun basisvoedsel.",Economie,https://nos.nl/artikel/129030-brood-misschien-te-duur-door-kartel.html