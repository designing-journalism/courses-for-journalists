2010-01-12 15:04:00,Gevangenisschandaal in Indonesië,De Indonesische regering is in verlegenheid gebracht door een schandaal rond de gevangenissen in Jakarta. Uit artikelen in Indonesische media blijkt dat er gevangenen zijn die tegen betaling een luxebehandeling krijgen. Zo heeft zakenvrouw Artalyta Suryani, die vastzit voor corruptie, een ruimte van 64 vierkante meter tot haar beschikking. In die luxe ruimte staan onder meer een flatscreen televisie, airco en een tweepersoonsbed. Toen een inspectieteam een controle uitvoerde, kreeg ze net een schoonheidsbehandeling. President Yudhoyono heeft de strijd tegen corruptie altijd het speerpunt van zijn beleid genoemd. Eén gevangenisdirecteur heeft hij na de publicaties ontslagen.,Buitenland,https://nos.nl/artikel/128611-gevangenisschandaal-in-indonesie.html