2010-01-11 21:20:00,Rob Trip presenteert zijn eerste Achtuurjournaal,Rob Trip heeft vanavond zijn eerste Achtuurjournaal gepresenteerd. Hij volgt Philip Freriks op die vorige maand stopte bij de NOS. Samen met Sacha de Boer wordt hij het gezicht van het belangrijkste NOS Journaal. De 49-jarige Trip begon zijn journalistieke loopbaan bij Omroep Gelderland. Daarna volgden Veronica Nieuwsradio, NOVA, Met het Oog op Morgen en Buitenhof. Ook presenteerde hij tussen 1995 en 2008 het Radio 1 Journaal. Vorig jaar was Trip gedetacheerd bij de NPS waar hij meewerkte aan een televisieserie over de Tweede Wereldoorlog. Reacties In de aanloop naar zijn nieuwe carrieÌ€re als nieuwslezer van het Journaal zei Trip te hopen dat hij zijn publiek een "eigen manier van het nieuws brengen te kunnen laten zien die ze zal bevallen".Reageer hiernaast om een begin te maken met het beantwoorden van deze vraag.,Binnenland,https://nos.nl/artikel/128460-rob-trip-presenteert-zijn-eerste-achtuurjournaal.html