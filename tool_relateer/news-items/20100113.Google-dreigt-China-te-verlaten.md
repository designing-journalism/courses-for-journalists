2010-01-13 08:11:00,Google dreigt China te verlaten,Google dreigt zich terug te trekken uit China. Het internetbedrijf uit de VS heeft dat gezegd na de ontdekking van een aanval van Chinese hackers op mailboxen van mensenrechtenactivisten. De e-mailadressen staan geregistreerd bij Gmail, een service van Google. Het bedrijf zegt dat de aanval uitgevoerd werd met geavanceerde apparatuur. Volgens eigen onderzoek van Google zijn er nog minstens twintig andere grote bedrijven aangevallen. Het zou daarbij gaan om bedrijven uit allerlei sectoren: de media, technologie, financieÌˆn en de chemische industrie. Censuur Als reactie op de aanval weigert het internetbedrijf nog langer het webverkeer te censureren, zoals Peking eist. Google wil binnen enkele weken overleg met de Chinese autoriteiten. Het bedrijf wil weten of het binnen de huidige internetwetgeving mogelijk is om in China een ongecensureerde zoekmachine te hebben. Mochten ze het niet eens worden, dan verdwijnt de Chinese Google-site van het web, zegt het Amerikaanse bedrijf.,Buitenland,https://nos.nl/artikel/128749-google-dreigt-china-te-verlaten.html