2010-01-04 21:49:00,Man schiet met buks op sneeuwbalgooiers,Een man uit Middelburg heeft met een luchtbuks geschoten op jongens die sneeuwballen tegen zijn raam gooiden. Een 13-jarige raakte gewond aan zijn vinger. De 77-jarige man kwam met zijn buks naar buiten en sommeerde de jongens te stoppen met het gooien van de sneeuwballen. Toen ze dat niet deden, schoot hij. De politie heeft de man aangehouden en zijn buks in beslag genomen.,Binnenland,https://nos.nl/artikel/126899-man-schiet-met-buks-op-sneeuwbalgooiers.html