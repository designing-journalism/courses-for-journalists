2010-01-13 08:14:00,Jemen meldt dood van kopstuk al-Qaida,Jemen zegt dat het een leider van de Jemenitische al-Qaida-tak heeft gedood. Veiligheidstroepen omsingelden zijn woning in de zuidelijke provincie Shabwa en schoten hem dood bij een vuurgevecht. Onduidelijk is wat zijn rol was binnen al-Qaida. Vorige week meldde Jemen ook een succes in de strijd tegen het terreurnetwerk. Toen werd een man opgepakt die ook een belangrijk al-Qaida-kopstuk zou zijn. Druk Jemen staat onder Westerse druk om moslimterroristen aan te pakken. De druk nam toe nadat op Eerste Kerstdag boven Detroit een mislukte aanslag werd gepleegd door een man die in Jemen was getraind. Ook elders in het land worden doden gemeld door gevechten tussen moslimrebellen en Jemenitische veiligheidstroepen.,Buitenland,https://nos.nl/artikel/128766-jemen-meldt-dood-van-kopstuk-al-qaida.html