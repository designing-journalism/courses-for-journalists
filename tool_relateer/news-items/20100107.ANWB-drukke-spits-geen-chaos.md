2010-01-07 11:01:00,ANWB: drukke spits, geen chaos,De ochtendspits was druk vandaag, maar van een verkeerschaos zoals gisteren rond Amsterdam is geen sprake. Opnieuw is er op de snelwegen in de omgeving van Amsterdam veel verkeer. Er ontstonden weer lange files op de A9. Na de zware sneeuwval van gisteren leiden ijsplakken daar tot gladheid. Rijkswaterstaat heeft geen materieel om die weg te krijgen. Eerder weg Volgens de ANWB zijn veel automobilisten vroeg van huis gegaan om problemen voor te zijn. Ook op de A2 in Limburg is het druk. Het verkeer heeft tussen Eindhoven en Maastricht hinder van sneeuw dat daar gisteravond is gevallen. Om negen uur waren er zo'n dertig filemeldingen met een lengte van 170 kilometer. Op dit moment neemt de drukte op de snelwegen langzaam af. Strooien In Zaandam rijden minder bussen. Door de sneeuwval is de dienstregeling in een deel van Noord-Holland verstoord. Volgens vervoersbedijf Connexion op de lokale wegen niet gestrooid. De prioriteit ligt nu op de streekbussen van Zaandam naar Amsterdam. Op de overige lijnen rijden de bussen wel, maar met vertraging. Rijkswaterstaat is terughoudend met strooien omdat het zout begint op te raken. Er wordt nog wel preventief gestrooid, maar minder dan normaal onder deze omstandigheden. Ook is er op sommige plekken met zand gestrooid. Wissels Rond Amsterdam stonden om één uur vannacht nog steeds files door de onverwacht zware sneeuwval. Eerder stond het verkeer rond Amsterdam over een afstand van 180 kilometer vast. Volgens de ANWB was dat de langste file in de late avond die ooit is ontstaan. Mensen in Kennemerland werd met klem afgeraden de weg op te gaan. Ook bussen reden er nauwelijks. In Zaanstad, Uithoorn en bij Schiphol werd het busverkeer gestaakt. Het treinverkeer rond Haarlem lag urenlang stil omdat wissels niet meer werkten. Behalve in Noord-Holland was er ook in Groningen overlast door sneeuw en mist. Rond de stad Groningen waren er veel verkeersproblemen.,Binnenland,https://nos.nl/artikel/127359-anwb-drukke-spits-geen-chaos.html