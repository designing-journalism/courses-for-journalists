2010-01-07 09:51:00,Inflatie over 2009 was 1,2 procent,De inflatie in Nederland is vorig jaar uitgekomen op 1,2 procent. De afgelopen twintig jaar was volgens het CBS de inflatie alleen in 2006 lager. De inflatie werd getemperd door fors lagere benzineprijzen gedurende een groot deel van 2009. Ook tv's en video-apparatuur werden goedkoper. Verder daalde de gasprijs licht. Tegen het einde van het jaar werd kleding goedkoper. Dat kwam doordat de uitverkoop eerder begon dan andere jaren. Kleding was in december 3,8 procent goedkoper dan een jaar daarvoor. Huren Daar stond tegenover dat de huren vorig jaar gemiddeld 2,4 procent stegen. Ook sigaretten en stroom werden duurder. De brandstofprijzen zijn in de tweede helft van het jaar weer gestegen. Daardoor loopt de inflatie sinds september licht op. Benzine was vorige maand zeventien procent duurder dan in december 2008. De verwachting is dat de brandstofprijzen de komende tijd verder oplopen, maar een forse stijging van de inflatie wordt niet verwacht.,Economie,https://nos.nl/artikel/127406-inflatie-over-2009-was-1-2-procent.html