2010-01-07 12:57:00,Condoleanceregister geopend voor Johan Ferrier,De Surinaamse ambassade in Den Haag heeft een condoleanceregister geopend voor oud-president Johan Ferrier, die begin deze week overleed. Het register kan vanmiddag van twee tot vier uur en morgen van tien tot twaalf uur worden getekend. Zaterdagmiddag is er in de Koningskerk in Amsterdam een herdenkingsdienst voor Ferrier. In Paramaribo is tegelijkertijd een herdenkingsdienst. Begraven In 1975 werd Ferrier de eerste president van het onafhankelijke Suriname. Na de staatsgreep in 1980 onder leiding van Desi Bouterse ging hij naar Nederland. Sinds die tijd woonde Ferrier in Nederland. Hij wordt ook in Nederland begraven. Dat gebeurt maandag in besloten kring in Oegstgeest, op de begraafplaats waar ook zijn vrouw begraven ligt.,Buitenland,https://nos.nl/artikel/127456-condoleanceregister-geopend-voor-johan-ferrier.html