2010-01-02 14:06:00,FNV-actie tegen uitbuiting Polen,FNV Bondgenoten heeft vanmorgen bij de Groningse vleesverwerker Beusmeat in Leek actie gevoerd tegen de uitbuiting van 150 Poolse uitzendkrachten. De bond deelde bij de poort pamfletten uit om de Polen te steunen. Volgens de bond krijgen ze minder dan het minimumloon en hebben ze een 50-urige werkweek. Hun 120 Nederlandse collega's worden wel uitbetaald volgens de cao en werken 36 uur. De FNV-bond eist dat dat verschil verdwijnt. Ook is de bond boos dat drie van de vier productielijnen waar de Polen werken, sneller zijn afgesteld dan die waar de Nederlanders draaien.,Binnenland,https://nos.nl/artikel/126418-fnv-actie-tegen-uitbuiting-polen.html