2010-01-06 20:19:00,Utrecht pakt jeugdcriminaliteit aan,De politie in Utrecht gaat dit jaar veel aandacht besteden aan de criminele jeugdbendes in de stad. Korpschef Heijsman heeft dat gezegd in zijn nieuwjaarstoespraak. In Utrecht zijn zo'n 160 jeugdbendes; zo'n achttien daarvan zijn volgens Heijsman echt crimineel. Naast de extra aandacht voor de jeugdbendes richt de Utrechtse politie zich de komende tijd ook op de georganiseerde hennepteelt, mensenhandel en heling. Heijsman zei dat Utrecht daarbij gaat samenwerken met de politie Flevoland en Gooi- en Vechtstreek. Auto-inbraken Verder adviseert Heijsman verzekersmaatschappijen om de premie van slachtoffers van autoinbraken te verhogen. Die verhoging zou moeten gelden voor mensen die bijvoorbeeld hun laptop of navigatiesysteem in de auto hadden laten liggen.,Binnenland,https://nos.nl/artikel/127231-utrecht-pakt-jeugdcriminaliteit-aan.html