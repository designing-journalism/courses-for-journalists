2010-01-16 16:47:00,Karelsprijs voor Poolse premier,De internationale Karelsprijs van de stad Aken gaat dit jaar naar de Poolse premier Tusk. De jury kent de prijs aan Tusk toe voor zijn jarenlange inzet voor een nauwe samenwerking tussen Polen en de Europese Unie. Tusk wordt een groot Europeaan genoemd die zich al in de jaren 80 hard maakte voor toenadering tussen oost en west. Hij is sinds 2007 premier en wil nu dat Polen de euro invoert. De onderscheiding wordt sinds 1950 gegeven aan personen die zich inzetten voor de Europese eenheid.De Karelsprijs werd eerder toegekend aan onder anderen koningin Beatrix, president Clinton en Joseph Luns. ,Buitenland,https://nos.nl/artikel/129581-karelsprijs-voor-poolse-premier.html