2010-01-07 17:14:00,Politie doet huiszoeking bij aspergeteelster Someren,De politie heeft huiszoeking gedaan bij de aspergeteelster in Someren die vorig jaar in opspraak kwam door haar behandeling van buitenlandse arbeiders. De vrouw wordt verdacht van economische uitbuiting en mensenhandel. Afgelopen voorjaar werd de eigenaresse van de aspergekwekerij opgepakt omdat er illegaal mensen op haar boerderij werkten. Werknemers uit landen als Polen, RoemenieÌˆ en Portugal moesten hun paspoort inleveren en mochten niet bellen. Ze sliepen in een vieze ruimte zonder ramen, die 's nachts op slot ging. Burgemeester Veltman van Someren sprak van slavernij-toestanden. In Venray, Moergestel en Gilze zijn ook invallen gedaan bij mensen die zaken doen met de aspergeteelster.,Binnenland,https://nos.nl/artikel/127521-politie-doet-huiszoeking-bij-aspergeteelster-someren.html