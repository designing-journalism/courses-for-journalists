2010-01-12 14:24:00,PvdA:rapport stevig,verontrustend,De PvdA-fractie vindt de conclusies van de commissie-Davids verontrustend en stevig, vooral over het selectieve gebruik van AIVD- en MIVD-informatie, het ontbreken van een mandaat en het niet tijdig en onvolledig informeren van Kamer en ministerraad. Fractievoorzitter Hamer wacht nu de reactie van premier Balkenende af. Die volgt waarschijnlijk later vanmiddag. Eerder sprak Balkenende met een aantal ministers, onder wie de vice-premiers. Het CDA is blij dat er geen bewijs is gevonden voor militaire steun. De partij erkent dat er dingen niet goed zijn gegaan en spreekt van leermomenten.,Politiek,https://nos.nl/artikel/128601-pvda-rapport-stevig-verontrustend.html