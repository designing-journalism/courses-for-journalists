2010-01-05 10:31:00,Vragen van Wilders over infiltrante,PVV-leider Wilders wil een gesprek met de Nationaal CooÌˆrdinator Terrorismebestrijding. Hij wil opheldering over het bericht dat een journaliste van het weekblad HP/De Tijd vier maanden stage heeft kunnen lopen bij de PVV, zonder dat ze is gescreend. Volgens HP/De Tijd kon de journaliste na het schrijven van een sollicitatiebrief en een gesprek van een half uur beginnen. HP/de Tijd zegt dat er geen onderzoek naar haar is gedaan. 'Als haar naam was gegoogled was meteen uitgekomen dat ze voor HP/de Tijd werkt', zegt hoofdredacteur Jan Dijkgraaf. Volgens de vrouw zijn er tientallen momenten zijn geweest dat ze Wilders iets had kunnen aandoen. Onveilig gevoel Volgens Wilders geeft het idee dat je blijkbaar zo makkelijk kan infiltreren een onveilig gevoel. Hij zegt zich de journaliste overigens niet te kunnen herinneren. Hij hoopt van de NCTb te horen hoe dit in de toekomst kan worden voorkomen. De NCTb is bereid met Wilders in gesprek te gaan.,Politiek,https://nos.nl/artikel/126960-vragen-van-wilders-over-infiltrante.html