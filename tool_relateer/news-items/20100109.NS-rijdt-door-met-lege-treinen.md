2010-01-09 22:52:00,NS rijdt door met lege treinen,De NS rijdt vannacht in de Kop van Noord-Holland, Noord-Nederland en de driehoek Arnhem-Deventer-Enschede door met treinen zonder passagiers. Zo worden de wissels in beweging gehouden, om te voorkomen dat ze volwaaien met sneeuw. Vandaag kende het treinverkeer weinig problemen. Wel is er het hele weekend een aangepaste dienstregeling. In het noorden van Nederland hebben de bussen vanavond steeds meer last van het winterse weer. Vooral in Drenthe kampen bussen met forse vertragingen en vallen veel bussen uit. In het zuiden rijden de bussen wel, maar ook daar zijn door de gladheid vertragingen.,Binnenland,https://nos.nl/artikel/128062-ns-rijdt-door-met-lege-treinen.html