2010-01-14 21:32:00,EU tegen snel plaatsen bodyscanners,De toekomstige eurocommissaris van Verkeer, Siim Kallas, vindt het niet goed dat een aantal lidstaten, waaronder Nederland, bodyscanners op luchthavens gebruikt zolang er geen eenduidige Europese regels over zijn vastgelegd. Goed wapen Kallas wil binnen een paar maanden met een voorstel over de scanners komen. In de strijd tegen het terrorisme zijn de scanners volgens hem een goed wapen. Privacy Schiphol heeft de bodyscanners, die door kleding heen kunnen kijken, in gebruik en wil er de komende maanden nog eens zestig bij zetten. Volgens Kallas kunnen de scanners bijdragen aan het vergroten van de veiligheid, maar er moet eerst meer onderzoek worden gedaan naar onder meer de privacy-aspecten. Vanwege de privacygevoeligheid zijn verschillende EU-landen huiverig de scanners in te zetten.,Buitenland,https://nos.nl/artikel/129117-eu-tegen-snel-plaatsen-bodyscanners.html