2010-01-05 18:52:00,Nieuwjaarsbug treft Duitse pinners,Miljoenen Duitsers kunnen sinds Nieuwjaar niet meer pinnen in wat lijkt op een verlate millenniumbug. De software van de pinpassen herkennen het jaar 2010 niet en houden er massaal mee op. In totaal gaat het om zo'n twintig miljoen bankpassen en 3,5 miljoen creditcards. Dat is ongeveer de helft van alle passen die in Duitsland zijn uitgegeven door banken in de publieke sector. De DSGV-groep, die het pinverkeer regelt voor de publieke banken, zei dat direct na de ontdekking van de bug de geldautomaten zijn aangepast. Desondanks verwacht de beheergroep dat de problemen nog tot maandag zullen duren. De bug in Duitsland roept herinneringen op aan de angst voor de millenniumbug van tien jaar geleden. Toen was de vrees dat computersystemen het jaar 2000 niet zouden herkennen. Maar uiteindelijk viel alles mee. ,Buitenland,https://nos.nl/artikel/127058-nieuwjaarsbug-treft-duitse-pinners.html