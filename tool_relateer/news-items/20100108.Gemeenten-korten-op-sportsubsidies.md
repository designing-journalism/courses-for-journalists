2010-01-08 13:28:00,Gemeenten korten op sportsubsidies,De meeste gemeenten gaan bezuinigen op sport omdat er door de crisis niet genoeg geld is. De Vereniging Sport en Gemeenten (VSG) is bang dat minder mensen daardoor gaan bewegen. Het doel van 75 procent sportende Nederlanders in 2016 is daardoor niet haalbaar, verwacht de VSG. Uit onderzoek van de vereniging blijkt dat 85 procent van de gemeenten het budget voor sport verwacht te verminderen. Voor sportclubs zijn subsidies een belangrijke bron van inkomsten. De bezuinigingen komen volgens de VSG hard aan, mede omdat door de crisis ook sponsors zich terugtrekken. Fuseren Clubs zijn gedwongen om de contributies te verhogen of investeringen en onderhoud van accommodaties uit te stellen, verwacht de vereniging. De bezuinigen kunnen ook betekenen dat er minder geld gaat naar jeugdsport en bejaardengym. Gemeente kunnen uit zijn op een sanering, zodat de sterke verenigingen overblijven, zegt VSG-directeur Paul Coppes. "Minder sterke organisaties worden dan gedwongen om samen te werken, te fuseren of zichzelf op te heffen. Als gevolg hiervan heeft de sport minder vierkante meters nodig.",Binnenland,https://nos.nl/artikel/127645-gemeenten-korten-op-sportsubsidies.html