2010-01-14 11:11:00,Couturier Edgar Vos (78) overleden,Modeontwerper Edgar Vos is overleden. Hij overleed op 78-jarige leeftijd tijdens een vakantie in Fort Lauderdale in de VS. Vos werd dinsdag met verschijnselen van een longontsteking opgenomen in het Broward General Medical Centre in Fort Lauderdale. Een dag later overleed hij aan een hartaanval. Christian Dior Vos wordt gezien als één van de grote Nederlandse couturiers. Hij ontwierp kleding voor veel bekende Nederlanders, maar was ook in het buitenland succesvol. Zijn streven was om mensen met een weinig aansprekend uiterlijk met zijn kleding toch een mooie uitstraling te geven. Vijftien winkels 'De keizer van de Nederlandse modeontwerpers', zoals hij ook wel genoemd wordt, werd op 5 juli 1931 geboren in Makassar in Nederlands-Indië. Na zijn studie aan de Rietveld Academie begon Vos met een stage bij Christian Dior in Parijs. In 1971 opende de couturier zijn eerste eigen salon. Bij zijn sterven had Vos vijftien winkels, onder meer in de exclusieve P.C. Hooftstraat in Amsterdam. Edgar Vos gaf in 2000 zijn laatste modeshow. Sindsdien deed hij het rustiger aan.,Binnenland,https://nos.nl/artikel/129020-couturier-edgar-vos-78-overleden.html