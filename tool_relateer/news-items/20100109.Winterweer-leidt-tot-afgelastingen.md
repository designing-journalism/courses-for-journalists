2010-01-09 15:09:00,Winterweer leidt tot afgelastingen,In verband met de sneeuwval en kou zijn dit weekeinde verschillende evenementen afgelast. In Egmond gaat de jaarlijkse halve marathon niet door, die voor morgen op het programma stond. In dezelfde plaats is vandaag de mountainbikewedstrijd geannuleerd. De organisatie kon niet instaan voor de veiligheid van de deelnemers. Het Staatscircus van Moskou heeft in Tilburg zijn voorstelingen van vandaag, morgen en woensdag afgelast. Volgens het circus is het beter dat bezoekers niet naar de tent komen. De dieren hebben geen problemen met de kou. Wel toertochten De drie schaatstoertochten die vandaag zouden worden gereden zijn wel doorgegaan. Er zijn tochten op het Zwarte Meer bij Vollenhove, op de plassen bij Tienhoven en op het Henschotermeer. Bij de toertochten worden duizenden schaatsers verwacht. De schaatsbond roept deelnemers op zich goed voor te bereiden. Schaatsers doen er goed aan zich in laagjes te kleden en hun gezicht in te smeren met vaseline. Op het vliegveld van Ballum op Ameland werden voor het eerst in vijf jaar weer arreslee-kampioenschappen gehouden. In totaal streden 38 spannen mee om de titel. Lees ook: de kou van vandaag in foto's uit heel Nederland,Binnenland,https://nos.nl/artikel/127865-winterweer-leidt-tot-afgelastingen.html