2010-01-11 15:45:00,Eis 18 jaar voor moord Apeldoorn,Justitie eist 18 jaar cel tegen de man die ervan wordt verdacht dat hij de Apeldoornse zakenman Gert Nijkamp heeft doodgeschoten. Nijkamp werd in juni 2007 van dichtbij doodgeschoten in de buurt van een schoolplein in Apeldoorn. De verdachte van 25 had een drank- en drugsprobleem en zat in de schulden. Hij zou van twee mannen de opdracht hebben gekregen Nijkamp te liquideren. Die twee medeverdachten komen morgen voor de rechter. Naar de opdrachtgevers loopt nog een onderzoek. De officier van justitie noemde 18 jaar celstraf op zijn plaats als vergelding en ter bescherming van de maatschappij.,Binnenland,https://nos.nl/artikel/128383-eis-18-jaar-voor-moord-apeldoorn.html