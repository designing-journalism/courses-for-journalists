2010-01-08 09:16:00,75ste geboortedag van Elvis Presley gevierd,Elvis Presley zou vandaag 75 jaar zijn geworden. De man die op 8 januari 1935 werd geboren in het tweekamerhuisje dat zijn vader had gebouwd, wordt geeÌˆerd met verjaardagsfeesten in zijn woonplaats Memphis, de Amerikaanse hoofdstad Washington en over de hele wereld. Zijn ex-vrouw Priscilla en dochter Lisa Marie komen naar zijn landgoed Graceland in Memphis om een verjaardagstaart aan te snijden. Duizenden fans worden later die dag verwacht op een verjaardagsfeest in het centrum van de stad. Een prestigieus hotel serveert er chocoladetaart met banaan en pindakaas, wat Elvis' favoriete broodbeleg was. Postzegel In de prestigieuze National Portrait Gallery in Washington zijn maar liefst twee tentoonstellingen aan de King geweid. In de eerste wordt een beeld geschetst hoe Presley sinds zijn dood door kunstenaars is verbeeld, van realistisch tot mystiek, kunst en kitsch. Op de tentoonstelling is ook het portret te zien van Presley dat werd gebruikt op de meest populaire postzegel ooit. Van de zegel, die in 1993 door de Amerikaanse posterijen werd uitgegeven, werden maar liefst 500 miljoen stuks gedrukt. Onbekende Elvis In de tweede tentoonstelling zijn foto's gezien die werden genomen vlak nadat Elvis onder contract kwam te staan van het legendarisch platenlabel RCA. Fotograaf Alfred Wertheimer mocht de toen 21-jarige Elvis een tijd lang volgen in 1956. Hij maakte foto's in de studio, op weg tijdens een tour en backstage bij concerten. De foto's tonen Elvis voordat hij de King of Rock and Roll werd, toen hij nog ongestoord alleen aan de bar kon zitten.,Buitenland,https://nos.nl/artikel/127633-75ste-geboortedag-van-elvis-presley-gevierd.html