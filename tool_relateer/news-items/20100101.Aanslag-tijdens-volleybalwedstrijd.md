2010-01-01 15:09:00,Aanslag tijdens volleybalwedstrijd,In Pakistan zijn bij een zelfmoordaanslag 75 mensen om het leven gekomen. De explosie was in het noordwesten van het land. Een zelfmoordenaar reed met een auto met explosieven een sportveld op. Daar was op dat moment een volleybalwedstrijd aan de gang. Door de explosie stortten enkele tientallen huizen rond het veld in. Mogelijk liggen onder de brokstukken nog meer slachtoffers. Taliban De aanslag is gepleegd in Lakki Marwat, een plaats vlakbij zuid-Waziristan waar het Pakistaanse leger met een offensief tegen de Taliban bezig is. Volgens de Pakistaanse politie is de aanslag mogelijk een vergeldingsactie van Taliban-strijders,Buitenland,https://nos.nl/artikel/126353-aanslag-tijdens-volleybalwedstrijd.html