2010-01-04 16:38:00,Datingnetwerk verwijdert dikkerds,De donkere decembermaand is voor de meeste mensen een gezellige tijd waarin veel gegeten en gedronken wordt. Met logisch gevolg dat er met een (iets) zwaarder gewicht aan het nieuwe jaar begonnen wordt. Voor leden van de datingsite Beautifulpeople.com kan dat betekenen dat ze worden geweerd van de site. De site kent geen pardon wanneer blijkt dat hun leden zijn aangekomen. Wereldwijd heeft de site meer dan vijfduizend leden verwijderd omdat hun recentste foto's niet meer aan de eisen van de site voldeden. Ja-stem Greg Hodge, algemeen directeur van de site, legt uit: "Wij hebben gereageerd op klachten van leden en wij hebben de nieuwe, mollige leden opnieuw laten bekijken. Slechts een paar honderd van hen kregen een ja-stem." Op de site worden alleen mensen toegelaten die door voldoende leden als mooi worden gezien. Beautifulpeople.com bestaat sinds 2002 en heeft meer dan 550.000 leden uit 190 landen. De oprichter van de site, Robert Hintze, betreurt de daling van het aantal leden. "Wij zijn een bedrijf en vinden het verlies van een lid dus altijd spijtig. Het feit is echter dat onze leden eisen dat de hoge norm van schoonheid behouden blijft. Als er dikkerds blijven ronddwalen, worden ons bedrijfsmodel en basisidee voor de site bedreigd." Meeste in VS In de VS werden de meeste leden geweerd, in totaal 1520. Ook in Groot-BrittannieÌˆ (832) en Canada (533) kwamen velen niet door de keuring.,Buitenland,https://nos.nl/artikel/126839-datingnetwerk-verwijdert-dikkerds.html