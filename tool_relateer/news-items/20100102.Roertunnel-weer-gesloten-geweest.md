2010-01-02 12:06:00,Roertunnel weer gesloten geweest,De Roertunnel bij Roermond is enkele uren gesloten geweest omdat een deel van een plafondplaat boven de A73 los zat. Vanochtend om ongeveer half zes ging de tunnel dicht. Rijkswaterstaat had ruim drie uur nodig om het plafond te repareren. De nieuwe Roertunnel wordt sinds de opening in 2008 geplaagd door mankementen. Door het ingewikkelde veiligheidssysteem ontstonden regelmatig storingen waardoor de tunnel dicht moest. De Roertunnel is om dit probleem op te lossen na de zomer drie maanden ontoegankelijk was voor het wegverkeer. Na uitvoerige tests ging de tunnel in de A73 van Venlo naar Roermond op 1 december weer open.,Binnenland,https://nos.nl/artikel/126409-roertunnel-weer-gesloten-geweest.html