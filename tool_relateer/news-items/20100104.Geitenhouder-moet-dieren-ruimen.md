2010-01-04 17:21:00,Geitenhouder moet dieren ruimen,Een geitenhouder uit Hoogersmilde die bezwaar maakte tegen het ruimen van zijn dieren, is in het ongelijk gesteld. Een bestuursrechter oordeelt dat alle drachtige dieren van het bedrijf gedood moeten worden. De geitenhouder had een zaak aangespannen tegen het ministerie van Landbouw, omdat zijn dieren zijn verdeeld over twee locaties. Op één locatie is Q-koorts ontdekt. De tweede, niet-besmette locatie van de geitenhouder ligt anderhalve kilometer verderop. Het ministerie wil ook daar de drachtige geiten ruimen, omdat ze administratief tot hetzelfde bedrijf behoren. De rechter gaat daarin mee, ook omdat geiten van de ene en de andere locatie bij elkaar zijn geweest.,Binnenland,https://nos.nl/artikel/126845-geitenhouder-moet-dieren-ruimen.html