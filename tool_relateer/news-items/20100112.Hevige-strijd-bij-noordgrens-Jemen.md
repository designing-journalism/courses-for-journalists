2010-01-12 20:02:00,Hevige strijd bij noordgrens Jemen,Bij de grens van Saudi-Arabië en Jemen is de laatste dagen hevig strijd geleverd tussen Saudische militairen en Jemenitische infiltranten. De militairen zeggen dat ze honderden sjiitische rebellen uit Jemen hebben gedood. De rebellen hadden een grensstadje in Saudi-Arabië veroverd en reageerden niet op een ultimatum om te vertrekken. Het Saudische leger heroverde de plaats en schoot alle rebellen dood. Bij grensgevechten zijn sinds november ook tientallen Saudische militairen omgekomen. Een deel van de sjiitische minderheid in het noorden van Jemen strijdt voor meer zelfbestuur.,Buitenland,https://nos.nl/artikel/128702-hevige-strijd-bij-noordgrens-jemen.html