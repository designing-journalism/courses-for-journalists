2010-01-04 17:40:00,Ook Nederland sluit ambassade Jemen,De Nederlandse ambassade in Jemen gaat morgen dicht voor het publiek. Het besluit van Buitenlandse Zaken is een voorzorgsmaatregel;er zouden geen concrete aanwijzingen zijn voor een terreuraanslag. Aan het eind van de week wordt bekeken of de consulaire en de visumafdeling van de ambassade gesloten blijft. Het gebouw was vandaag nog open. Gisteren gingen de ambassades van de VS en Groot-BrittannieÌˆ in Jemen dicht na berichten over een dreigende aanslag in Jemen. Vandaag volgden Frankrijk en Japan. Jemen heeft de beveiliging van ambassades en het vliegveld verscherpt.,Binnenland,https://nos.nl/artikel/126857-ook-nederland-sluit-ambassade-jemen.html