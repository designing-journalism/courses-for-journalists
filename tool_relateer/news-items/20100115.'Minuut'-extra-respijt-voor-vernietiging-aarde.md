2010-01-15 08:36:00,'Minuut' extra respijt voor vernietiging aarde,Internationale wetenschappers hebben de zogenoemde Doomsday Clock een minuut teruggezet. De klok staat nu op zes minuten voor twaalf. De Doomsday Clock tikt symbolisch af naar de dag dat de aarde wordt vernietigd. Volgens de wetenschappers is de klok weer een minuutje teruggezet omdat er vooruitgang is geboekt in de strijd tegen klimaatverandering en nucleaire vernietiging. Introductie Ze prijzen daarbij vooral de rol van de Amerikaanse president Obama, die zich inspant om het aantal kernwapens in de wereld terug te brengen. De Doomsday Clock werd in 1947 geiÌˆntroduceerd door de universiteit van Chicago. De klok begon toen op zeven minuten voor twaalf en werd tot nog toe achttien keer verzet. De laatste keer dat dat gebeurde was in 2007. Vanwege onder meer de nucleaire ambities van Iran werd de klok toen naar vijf voor twaalf gezet.,Buitenland,https://nos.nl/artikel/129248-minuut-extra-respijt-voor-vernietiging-aarde.html