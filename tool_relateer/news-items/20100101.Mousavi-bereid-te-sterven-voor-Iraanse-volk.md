2010-01-01 10:30:00,Mousavi "bereid te sterven" voor Iraanse volk,De Iraanse oppositieleider Mousavi zegt dat hij bereid is om te sterven voor het Iraanse volk. Dat staat in een verklaring op zijn officieÌˆle website. Het is voor het eerst dat Mousavi naar buiten treedt sinds de protesten die anderhalve week geleden uitbraken na de begrafenis van ayatollah Montazeri. Mousavi vindt dat Iran in een ernstige crisis verkeerd, na de verkiezingen van juni vorig jaar. Afgelopen weekend kwamen bij protesten zeker acht mensen om. Honderden mensen werden opgepakt. Bedreiging Mousavi veroordeelt het gewelddadige optreden van de Iraanse ordetroepen. Hijzelf wordt de laatste dagen openlijk door het regime bedreigd. Een woordvoerder van ayatollah Khamenei noemde hem "een vijand van God".,Buitenland,https://nos.nl/artikel/126245-mousavi-bereid-te-sterven-voor-iraanse-volk.html