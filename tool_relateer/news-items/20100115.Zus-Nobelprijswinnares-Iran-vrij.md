2010-01-15 12:05:00,Zus Nobelprijswinnares Iran vrij,In Iran is Nushin Ebadi vrijgelaten, de zus van Nobelprijswinnares Shirin Ebadi. Ze was twee weken geleden uit haar huis gehaald door de geheime dienst van Iran. Met de arrestatie werd geprobeerd Shirin Ebadi te intimideren. De mensenrechtenactiviste zit al een paar maanden in het buitenland. Bij terugkeer naar Iran loopt ze het risico te worden vastgezet. Internationale druk Vanmorgen zei Ebadi voor een Duitse radiozender dat haar zus is vrijgekomen dankzij internationale druk. Ze benadrukte verder dat nog steeds veel leden van de oppositie in Iran gevangen zitten. Ebadi kreeg in 2003 de Nobelprijs voor de Vrede. Ze ontving de prijs voor haar inzet voor meer democratie en de rechten van vrouwen in Iran. De activiste ligt al jaren overhoop met de Iraanse autoriteiten.,Buitenland,https://nos.nl/artikel/129283-zus-nobelprijswinnares-iran-vrij.html