2010-01-15 02:36:00,Oostenrijkse varkensproef gestaakt,In Oostenrijk is ophef ontstaan over een inmiddels gestaakt experiment met levende varkens. Wetenschappers van de universiteit van Innsbruck verdoofden de dieren om ze daarna onder een kunstmatige lawine te bedelven. Daarna werd gevolgd hoe de varkens stikten. Voorstanders zeggen dat de proef nieuwe kennis opleverde. Artsen zouden bij een lawine beter kunnen beoordelen wie de grootste overlevingskans heeft en dus als eerste moet worden gered. De dierenbescherming, de Groenen en de sociaaldemocratische SPOÌˆ hadden kritiek op de proef. De onderzoekers besloten die vanwege alle ophef te staken.,Buitenland,https://nos.nl/artikel/129233-oostenrijkse-varkensproef-gestaakt.html