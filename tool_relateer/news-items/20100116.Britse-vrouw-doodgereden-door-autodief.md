2010-01-16 10:22:00,Britse vrouw doodgereden door autodief,Een Britse automobiliste die probeerde te voorkomen dat haar auto werd gestolen, is door de autodief doodgereden. De 42-jarige vrouw was voor de auto gesprongen om de man tot stoppen te dwingen. Vanwege de bittere kou woensdag had Lynda Hankey de motor van haar auto laten draaien toen ze haar man en kind ophaalde van huis, in de buurt van Manchester. Toen het gezin na enkele momenten weer naar buiten kwam, zag ze iemand achter het stuur van de auto zitten. Toen Hankey voor de auto sprong, gaf de dader flink gas. Voor de ogen van haar man en vijfjarige zoontje werd ze omver gereden. Arrestatie Hankey werd zwaargewond opgenomen in het ziekenhuis, waar ze gisteren overleed. De auto werd later op enige afstand van het huis verlaten teruggevonden. De politie heeft een 22-jarige verdachte gearresteerd.,Buitenland,https://nos.nl/artikel/129513-britse-vrouw-doodgereden-door-autodief.html