2010-01-08 13:01:00,Kraakbeweging Amsterdam sterk veranderd,De kraakbeweging in Amsterdam is sinds de jaren tachtig flink kleiner geworden. Volgens een onderzoek van de Vrije Universiteit zijn er nog zo'n tweehonderd tot driehonderd kraakpanden. Daarbij zijn panden die door buitenlanders zijn gekraakt niet meegerekend. Die zijn volgens de onderzoekers lastig te tellen omdat ze vaak op eigen houtje kraken en meestal geen deel uitmaken van de kraakbeweging. Minder geweld In het onderzoek staat ook dat het karakter van de kraakbeweging sterk is veranderd. Er wordt volgens de onderzoekers veel minder geweld gebruikt. Verder is de steun voor de kraakbeweging afgenomen. In de jaren tachtig was er nog veel sympathie voor de strijd tegen de leegstand van de krakers. Nu is er veel minder leegstand en is er een wetsvoorstel ingediend om het kraken te verbieden.,Binnenland,https://nos.nl/artikel/127692-kraakbeweging-amsterdam-sterk-veranderd.html