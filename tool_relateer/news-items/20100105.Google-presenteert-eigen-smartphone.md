2010-01-05 21:54:00,Google presenteert eigen smartphone,Het Amerikaanse internetbedrijf Google heeft vandaag haar langverwachte smartphone gelanceerd, de Nexus One. Het is voor het eerst dat de zoekreus rechtstreeks hardware aanbiedt aan het publiek. Tot nu toe zat Googles besturingssysteem Android op telefoons die door anderen gemaakt werden. De Nexus heeft meteen de nieuwste versie van Android, 2.1. En een snelle processor van 1 Gigahertz moet de gebruiker ongekend snel laten surfen op het internet. Ook kunnen er meerdere applicaties tegelijk geopend blijven. De telefoon heeft een 5-megapixelcamera met LED flitslicht. Het hebbeding is 11 mm dun en weegt 130 gram. Webwinkel Net als de iPhone van grote concurrent Apple, heeft de Nexus geen toetsenbord maar wordt gebruikgemaakt van een touchscreen. Maar in tegenstelling tot de iPhone kan de Nexus ook bediend worden door spraakherkenning. Google verkoopt de telefoon via haar website voor ruim 500 dollar. Met een abonnement kost het toestel 179 dollar. Voorlopig is de Nexus alleen in de VS en Groot-BrittannieÌˆ verkrijgbaar, al zullen later dit jaar meer landen volgen. Wanneer Nederland aan de beurt is, is niet bekend.,Economie,https://nos.nl/artikel/127103-google-presenteert-eigen-smartphone.html