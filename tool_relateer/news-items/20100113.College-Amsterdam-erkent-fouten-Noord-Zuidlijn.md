2010-01-13 23:23:00,College Amsterdam erkent fouten Noord-Zuidlijn,Het gemeentebestuur van Amsterdam erkent dat het besluit tot aanleg van de Noord-Zuidlijn niet voorgelegd had mogen worden aan de gemeenteraad. Wethouder Gerson zei vanavond tegen de raad dat in 2002 al genoeg informatie was dat het project mogelijk duurder zou worden en dat met die informatie te weinig is gedaan. De gemeenteraad debatteert vanavond over het kritische onderzoeksrapport over de besluitvorming rond de NZ-lijn. De aanlegkosten van de metrolijn waren begroot op 1,4 miljard euro. Nu is de verwachting 3,1 miljard. De metrolijn moet in 2017 klaar zijn.,Binnenland,https://nos.nl/artikel/128956-college-amsterdam-erkent-fouten-noord-zuidlijn.html