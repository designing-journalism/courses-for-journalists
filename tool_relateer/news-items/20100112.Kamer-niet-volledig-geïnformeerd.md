2010-01-12 11:12:00,Kamer niet volledig geïnformeerd,De regering heeft de Tweede Kamer in de aanloop naar de inval in Irak niet volledig geïnformeerd, met name over het verzoek van de VS om militaire steun, concludeert de commissie-Davids. Ook concludeert de commissie dat de berichten van de veiligheidsdiensten genuanceerder waren over de dreiging die van Irak uitging dan de informatie die bewindslieden aan de Kamer gaven. Voorts zegt Davids dat er voorafgaand aan de oorlog geen noemenswaardig debat is gevoerd in de Tweede Kamer over de dreiging die uitging van het Iraakse kernwapenprogramma. De commissie spreekt volgende week met de Tweede Kamer.,Politiek,https://nos.nl/artikel/128553-kamer-niet-volledig-geinformeerd.html