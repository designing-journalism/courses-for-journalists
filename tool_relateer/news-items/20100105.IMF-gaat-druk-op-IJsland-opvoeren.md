2010-01-05 19:44:00,IMF gaat druk op IJsland opvoeren,Het IMF voert de druk op IJsland op om de Icesave-voorschotten terug te betalen aan de Britse en Nederlandse overheid. De komende dagen is er overleg tussen het IMF en de regering en de centrale bank van IJsland. Volgens de Nederlandse bewindvoerder bij het IMF, Age Bakker, moet IJsland over de brug komen, anders dreigt het land geiÌˆsoleerd te raken. IJsland heeft een IMF-krediet waarvan een deel nog niet is overgemaakt. Wil het de verdere betalingen krijgen, dan moet IJsland zich houden aan zijn internationale verplichtingen, aldus de Nederlandse IMF-bewindvoerder.,Economie,https://nos.nl/artikel/127072-imf-gaat-druk-op-ijsland-opvoeren.html