2010-01-13 16:42:00,'Besluit uitlevering Poch volgende week',Het Spaanse hooggerechtshof neemt volgende week woensdag een besluit over de uitlevering van Julio Poch. Dat zegt zijn Nederlandse advocaat Gerard Spong. De voormalige Transaviapiloot wordt ervan verdacht dat hij in zijn vaderland Argentinië in de jaren zeventig dodenvluchten heeft uitgevoerd. Toen werden tegenstanders van het militaire bewind boven zee uit vliegtuigen gegooid. Argentinië wil hem daarvoor berechten en heeft Spanje om uitlevering gevraagd. Poch zit al maanden vast in Spanje, dat hem op verzoek van Argentinië arresteerde. Zelf ontkent hij dat hij betrokken was bij die vluchten.,Buitenland,https://nos.nl/artikel/128878-besluit-uitlevering-poch-volgende-week.html