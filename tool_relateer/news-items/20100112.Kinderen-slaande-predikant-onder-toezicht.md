2010-01-12 16:58:00,Kinderen slaande predikant onder toezicht,Drie kinderen van de omstreden Amersfoortse predikant Goldschmeding zijn onder toezicht gesteld van Bureau Jeugdzorg. De predikant kwam vorig jaar in opspraak nadat hij gezegd had dat hij het slaan van kinderen als opvoedingsmethode acceptabel vindt. Uit onderzoek is nu gebleken dat de drie kinderen van de man gedragsproblemen hebben. Zo zijn ze vijandig, agressief en vertonen ze dominant gedrag. Goldschmeding zegt dat hij zijn kinderen niet meer slaat, maar hij staat nog steeds achter het slaan van kinderen als opvoedingsmethode. De rechtbank in Utrecht zegt dat het daarom noodzakelijk is dat bureau jeugdzorg het gezag over zijn kinderen krijgt. Predikant Goldschmeding gaat in beroep.,Binnenland,https://nos.nl/artikel/128652-kinderen-slaande-predikant-onder-toezicht.html