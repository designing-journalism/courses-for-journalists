2010-01-02 14:26:00,Dertig doden bij modderstromen in BrazilieÌˆ,Op een Braziliaans vakantie-eiland in de buurt van Rio de Janeiro zijn zeker dertig doden gevallen door een modderstroom. Na dagenlange zware regenbuien begon de grond op een heuvel te schuiven en werden drie huizen en een hotel door de modder verzwolgen. In het hotel waren de gasten net naar hun kamers teruggegaan na de nieuwjaarsviering. Of onder de doden buitenlanders zijn is niet bekend. Eco-toerismeIlha Grande, dat ooit in handen was van Nederlanders, is populair bij buitenlandse toeristen vanwege vanwege de mooie natuur en het zonnige weer. Het is een bekende plek voor eco-toerisme. Het vakantieoord is alleen per boot bereikbaar, waardoor reddingswerkzaamheden moeizaam verlopen. Zo'n 120 reddingswerkers zoeken naar overlevenden. Ze hebben hulp van politiehelikopters en marineschepen. In Rio de Janeiro kwamen elf mensen om het leven door modderstromen. De miljoenenstad wordt al dagen getroffen door hevig noodweer. Daardoor zijn al tientallen doden gevallen.,Buitenland,https://nos.nl/artikel/126377-dertig-doden-bij-modderstromen-in-brazilie.html