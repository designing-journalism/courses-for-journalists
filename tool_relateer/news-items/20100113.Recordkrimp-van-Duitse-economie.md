2010-01-13 12:01:00,Recordkrimp van Duitse economie,De Duitse economie is vorig jaar met vijf procent gekrompen. De krimp was sinds de Tweede Wereldoorlog niet zo groot. Vooral met de Duitse export ging het slecht, die nam vorig jaar af met 14,7 procent. Volgens het Duitse bureau voor de statistiek waren er ook lichtpuntjes. Zo nam de binnenlandse consumptie toe. Ook bleef de situatie op de arbeidsmarkt stabiel: 40,2 miljoen Duitsers waren aan het werk, bijna evenveel als in 2008. De krimp van vijf procent is iets groter dan verwacht: analisten waren uitgegaan van 4,8 procent. In 2008 kende de Duitse economie nog een groei van 1,3 procent.,Economie,https://nos.nl/artikel/128822-recordkrimp-van-duitse-economie.html