2010-01-11 10:35:00,Kritische Srilankaanse journalist komt vrij,In Sri Lanka wordt een journalist die 20 jaar gevangenisstraf had gekregen omdat hij terrorisme ondersteund zou hebben op borgtocht vrijgelaten. De man werd in 2008 veroordeeld na een kritisch artikel over het militair offensief tegen de Tamil-rebellen. Het artikel ging vooral over de vele burgerslachtoffers bij die strijd. De Amerikaanse president Obama noemde de journalist, J. S. Tissainayagam, een voorbeeld van een journalist die wordt vervolgd om wat hij schrijft. De Europese Unie veroordeelde (.pdf) de hoge gevangenisstraf voor Tissainayagam. De advocaat van de man zegt dat zijn clieÌˆnt morgen vrijkomt. Hij moet wel zijn paspoort inleveren.,Buitenland,https://nos.nl/artikel/128316-kritische-srilankaanse-journalist-komt-vrij.html