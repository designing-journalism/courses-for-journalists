2010-01-14 20:05:00,Werknemers onwel door poederbrief,Drie werknemers van de financieÌˆle dienstverlener LaSer in Den Bosch zijn onwel geworden nadat ze met de inhoud van een poederbrief in aanraking waren gekomen. Ze hadden korte tijd last van ademhalingsproblemen en duizeligheid. De drie zijn door ambulancepersoneel behandeld en het bedrijf is ontruimd. De afdeling waar brief werd gevonden is ontruimd. Daarna zijn de medewerkers van de afdeling afgespoeld door de brandweer en hebben ze andere kleren gekregen. Na een paar uur konden de medewerkers het kantoor weer in. Het is nog onbekend wat voor soort poeder er in de brief zat.,Binnenland,https://nos.nl/artikel/129162-werknemers-onwel-door-poederbrief.html