2010-01-08 16:54:00,Plasterk wil minder publieke omroepen,Minister Plasterk van Onderwijs wil dat er minder publieke omroepen komen. Hij vindt dat Hilversumse omroepverenigingen moeten nadenken over fusies. "Laten ze elkaar in Hilversum eens goed in de ogen kijken", zegt Plasterk. De PvdA-minister is het eens met voorzitter Hagoort van de Nederlandse Publieke Omroep (NPO). Hagoort wil de vermindering bereiken door omroepen te laten fuseren. Volgens hem moeten er over vijf jaar negen omroepen minder zijn nu. Het zijn er nu 24 en dat moeten er 15 worden. Streefgetal "Een mooi streefgetal", stelt Plasterk. Hij benadrukt dat niet alleen kleinere omroepen zoals de RVU en Teleac moeten fuseren. Hij heeft ook grotere omroepen voor ogen, zoals NRCV, KRO, VARA en VPRO voor ogen. "Omroepen kunnen zich best eens afvragen wat nu nog de onderlinge verschillen zijn. Als die er niet zijn, kunnen ze beter fuseren.",Politiek,https://nos.nl/artikel/127766-plasterk-wil-minder-publieke-omroepen.html