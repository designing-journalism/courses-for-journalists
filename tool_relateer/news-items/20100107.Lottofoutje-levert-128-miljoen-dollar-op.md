2010-01-07 08:57:00,Lottofoutje levert 128 miljoen dollar op,In de Verenigde Staten heeft een 39-jarige fabriekswerker uit Kentucky 128 miljoen dollar overgehouden aan een foutje met een lottoformulier. Rob Anderson wilde op Kerstavond nog even snel drie lottotickets kopen als kerstcadeautjes, maar de bediende van de benzinepomp waar hij langsging, maakte een fout. In plaats van drie tickets van een dollar kreeg hij er een van drie dollar. Anderson besloot nog maar drie dollar uit te geven aan de cadeautjes en de foutieve uitdraai zelf te houden. "Ik had zoiets van 'verdulleme', maar ik had nog een paar dollar op zak dus nam er nog maar drie." Vaste cijfers Anderson en zijn vrouw deden normaal gesproken al twee keer per week mee aan de loterij, met vaste nummers gebaseerd op belangrijke data in hun leven. Toen hij op tv de uitslag controleerde, wist hij meteen dat die cijfers niet getrokken waren. "Maar toen herinnerde ik me dat andere lot op het nachtkastje. Met elke stap terug naar de kamer realiseerde ik me dat ik weer een nummer goed had. Ik kon alleen maar naar mijn vrouw roepen: 'Schat, we hebben de lotto gewonnen.'" Rob zegt nog niet precies te weten wat hij met het geld gaat doen, maar heeft al wel naar een nieuw huis en een nieuwe auto gekeken. Ook zegt hij van plan te zijn terug naar school te gaan. "Misschien maar iets met financieÌˆn.",Buitenland,https://nos.nl/artikel/127362-lottofoutje-levert-128-miljoen-dollar-op.html