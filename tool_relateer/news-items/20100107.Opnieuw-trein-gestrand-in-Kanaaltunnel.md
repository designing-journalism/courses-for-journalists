2010-01-07 13:06:00,Opnieuw trein gestrand in Kanaaltunnel,Een passagierstrein tussen Brussel en Londen heeft twee uur vastgestaan in de Kanaaltunnel. De hogesnelheidstrein is door een diesellocomotief naar Engeland getrokken. De passagiers zijn daar overgestapt. Het treinverkeer door de tunnel is hervat. Volgens Eurostar was de trein gestrand door een technisch defect. Gisteren reden vanwege het winterweer al minder treinen door de tunnel. Vorige maand bleven vijf treinen met in totaal 2000 mensen urenlang in de tunnel steken. Pas na drie dagen werd het treinverkeer hervat. De chaos kwam toen door sneeuw op de trein en grote temperatuurverschillen buiten en in de tunnel.,Buitenland,https://nos.nl/artikel/127438-opnieuw-trein-gestrand-in-kanaaltunnel.html