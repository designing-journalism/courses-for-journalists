2010-01-08 17:39:00,Elf doden bij aanslagen in Uruzgan,In Uruzgan zijn gisteren bij twee aanslagen drie Afghaanse politieagenten en acht militairen omgekomen. Bij de aanslagen waren geen Nederlanders betrokken. Twee politieagenten raakten gewond. Ze waren op weg naar hun politiepost even buiten Tarin Kowt. De gewonden zijn naar het militaire hospitaal op Kamp Holland gebracht. Een paar uur later reed een voertuig van het Afghaanse leger op een bermbom. Vandaag werden de omgekomen Afghanen door de Nederlandse militairen in Uruzgan herdacht. Ze vormden een erehaag en brachten een laatste groet.,Buitenland,https://nos.nl/artikel/127778-elf-doden-bij-aanslagen-in-uruzgan.html