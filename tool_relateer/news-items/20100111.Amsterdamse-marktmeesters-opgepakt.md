2010-01-11 22:52:00,Amsterdamse marktmeesters opgepakt,In Amsterdam zijn vijf marktmeesters aangehouden voor het aannemen van steekpenningen. Uit politieonderzoek, dat in oktober begon, blijkt dat ze op de Noordermarkt en het Waterlooplein geld van marktkooplui hebben aangenomen in ruil voor een goede plaats op de markt. In de kantoren van de verdachten vond de politie tienduizenden euro's contant geld. Daarnaast is beslag gelegd op hun bankrekeningen. De vijf marktmeesters zitten vast. De marktmeesters, die in dienst zijn van het stadsdeel waar hun markt is, werden maandenlang geobserveerd. Mogelijk worden meer marktmeesters aangehouden.,Binnenland,https://nos.nl/artikel/128480-amsterdamse-marktmeesters-opgepakt.html