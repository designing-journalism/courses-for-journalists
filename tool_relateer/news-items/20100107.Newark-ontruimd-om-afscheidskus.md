2010-01-07 18:58:00,Newark ontruimd om afscheidskus,De ontruiming van een terminal van vliegveld Newark bij New York afgelopen zondag, is veroorzaakt door een afscheidskus. Het alarm op de luchthaven ging af toen een man een gedeelte was binnengelopen waar alleen gecontroleerde passagiers mogen komen. Volgens een Amerikaanse krant is op beelden van bewakingscamera's te zien hoe de man afscheid neemt van een vrouw. De hal werd na het incident ontruimd en alle passagiers moesten opnieuw worden gecontroleerd. Zolang dat gaande was mochten er geen vliegtuigen vertrekken. De man bleef spoorloos. Hirsch Ballin Minister Hirsch Ballin was één van de gedupeerden. Hij liep urenlange vertraging op en was te laat terug voor zijn nieuwjaarstoespraak op het ministerie van Justitie.,Buitenland,https://nos.nl/artikel/127552-newark-ontruimd-om-afscheidskus.html