2010-01-11 16:39:00,Record voor film 'Komt een vrouw bij de dokter',De Nederlandse film 'Komt een vrouw bij de dokter' heeft de diamanten status bereikt. Binnen zeven weken bezochten een miljoen mensen de film. Nooit eerder haalde een Nederlandse film in zo'n korte tijd zoveel bezoekers. De film van regisseur Reinout Oerlemans is gebaseerd op het gelijknamige boek van Kluun. Dat boek werd ook al meer dan een miljoen keer verkocht. De symbolische miljoenste bezoeker wordt vanavond in Haarlem verwelkomd door hoofdrolspeler Barry Atsma. Maandag wordt de Diamanten Filmtrofee in het tv-programma RTL Boulevard uitgereikt aan Reinout Oerlemans.,Binnenland,https://nos.nl/artikel/128406-record-voor-film-komt-een-vrouw-bij-de-dokter.html