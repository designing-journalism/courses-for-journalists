2010-01-01 19:18:00,Brown wil conferentie over Jemen,De Britse premier Brown wil een internationale conferentie houden over het islamitisch extremisme in Jemen. Aanleiding is de mislukte aanslag boven Detroit op een Amerikaans vliegtuig. De verdachte heeft gezegd dat hij door al-Qaida in Jemen is getraind. De conferentie zou op 28 januari in Londen gehouden moeten worden, in de marge van een top over het bestrijden van de Taliban in Afghanistan. Saudi-Arabië Volgens Brown steunen de Verenigde Staten en de Europese Unie zijn plan om over Jemen te praten. Brown wil in ieder geval Saudi-Arabië en de landen aan de Perzische Golf uitnodigen.,Buitenland,https://nos.nl/artikel/126349-brown-wil-conferentie-over-jemen.html