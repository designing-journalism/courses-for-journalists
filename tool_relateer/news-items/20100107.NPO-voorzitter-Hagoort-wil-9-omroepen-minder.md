2010-01-07 18:53:00,NPO-voorzitter Hagoort wil 9 omroepen minder,De publieke omroep (NPO) moet over vijf jaar bestaan uit vijftien omroepen. Nu zijn er dat nog 24. Dat zei Henk Hagoort, voorzitter van de raad van bestuur van de NPO, in zijn nieuwjaarsspeech. "We willen voorkomen dat dit bestel fragmenteert door een gestaag groeiend aantal spelers", zei Hagoort. "Als er voortdurend omroepen bijkomen, verliest het omroepbestel daadkracht." De vermindering moet worden bereikt door omroepen te laten fuseren. De eerste stap is de aangekondigde fusie tussen NPS, Teleac en RVU. Bestuurders van verschillende omroepen zouden niet afwijzend tegenover het idee van fusies staan.,Binnenland,https://nos.nl/artikel/127551-npo-voorzitter-hagoort-wil-9-omroepen-minder.html