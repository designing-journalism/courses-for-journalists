2010-01-08 09:50:00,Slachtoffers '9/11' alsnog geïdentificeerd,Ruim acht jaar na de aanslag op het World Trade Center heeft het forensisch instituut van de stad New York nog twee slachtoffers geïdentificeerd. Het gaat om twee vrouwen, waarvan de familie heeft gevraagd dat hun identiteit niet wordt bekendgemaakt. De identiteit kon worden achterhaald door verbeterde dna-technieken. In totaal zijn nu 1626 van de 2749 slachtoffers geïdentificeerd. Er werden in New York na 9/11 in totaal 21.744 menselijke resten gevonden tussen het puin van het WTC. 9000 daarvan wachten nog op identificatie door dna-testen. Volgens een expert in dienst van de stad New York is niet van alle slachtoffers dna-materiaal beschikbaar om te vergelijken. De laatste keer dat er resten van slachtoffers werden geïdentificeerd was in juni 2008.,Buitenland,https://nos.nl/artikel/127644-slachtoffers-9-11-alsnog-geidentificeerd.html