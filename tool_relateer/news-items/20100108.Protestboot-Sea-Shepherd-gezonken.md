2010-01-08 07:40:00,Protestboot Sea Shepherd gezonken,De boot van Sea Shepherd die woensdag bij de Zuidpool werd aangevaren door een Japanse walvisvaarder, is gezonken. Pogingen om het futuristische schip Ady Gil op sleeptouw te nemen, zijn mislukt. De Ady Gil was het vlaggeschip van de anti-walvisvaartgroep Sea Shepherd. Na de aanvaring konden de zes opvarenden overstappen op een ander schip van Sea Shepherd. Ze zeggen dat het Japanse schip hun alarmsignalen negeerde. AustralieÌˆ en Nieuw-Zeeland gaan samen onderzoek doen naar de aanvaring. Ze delen de territoriale wateren in het gebied. Japan noemt de actievoerders van Sea Shepherd eco-terroristen.,Buitenland,https://nos.nl/artikel/127592-protestboot-sea-shepherd-gezonken.html