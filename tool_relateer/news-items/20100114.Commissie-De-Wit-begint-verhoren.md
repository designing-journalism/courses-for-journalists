2010-01-14 17:49:00,Commissie-De Wit begint verhoren,De parlementaire commissie die onderzoek doet naar het financiële stelsel hoort volgende week onder anderen directeur Teulings van het Centraal Planbureau (CPB) en oud-minister Zalm van Financiën. De commissie, onder leiding van SP-Kamerlid De Wit, begint volgende week met haar verhoren. Gast Maandag is Teulings de eerste gast. Zalm komt vrijdag. De eerste week zijn op maandag, woensdag, donderdag en vrijdag verhoren. De eerste week komen dertien personen voor de commissie. Bekijk hier het hele lijstje. Het parlementaire onderzoek bestaat uit twee delen. Tijdens het eerste deel, dat dus maandag begint, richten de Kamerleden zich op de oorzaken van de kredietcrisis die inmiddels is uitgegroeid tot een economische crisis. Herhaling "Welke lessen kunnen we er uit leren?", vraagt De Wit zich af. "Welke verbeteringen zijn nodig om herhaling te voorkomen?" De Wit hoopt het eindrapport van de eerste fase eind maart, begin april af te hebben. Uitbreken Vervolgens begint de tweede fase, die zich richt op het crisismanangement. "Hoe vallen achteraf de maatregelen te beoordelen die regering, parlement en toezichthouders hebben genomen na het daadwerkelijk uitbreken van de financiële crisis in het najaar van 2008?", aldus De Wit. Bij dit onderzoek gaat gekeken worden naar de nationalisatie van Fortis/ABN en de overheidssteun aan ING en andere banken. ,Politiek,https://nos.nl/artikel/129111-commissie-de-wit-begint-verhoren.html