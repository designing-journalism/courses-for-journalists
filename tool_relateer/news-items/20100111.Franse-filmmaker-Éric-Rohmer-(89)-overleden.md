2010-01-11 21:04:00,Franse filmmaker Éric Rohmer (89) overleden,De Franse filmregisseur en scenarioschrijver Éric Rohmer is op 89-jarige leeftijd overleden. Hij was met onder anderen Francois Truffaut en Jean-Luc Godard één van de mensen achter de nouvelle vague. Rohmer brak internationaal door met Ma Nuit Chez Maud uit 1968, voor die film ontving hij twee Oscarnominaties. De film die daarop volgde, Le Genou de Claire uit 1970, was ook een wereldwijd succes. Gouden Leeuw Een Zilveren Beer voor Beste Regisseur sleepte hij in 1983 in de wacht met Pauline à la plage. In 1986 ontving Rohmer een Gouden Leeuw voor de film Le Rayon Vert. In 2007 maakte Rohmer zijn laatste film, Les amours d'Astrée et de Céladon. ,Buitenland,https://nos.nl/artikel/128454-franse-filmmaker-eric-rohmer-89-overleden.html