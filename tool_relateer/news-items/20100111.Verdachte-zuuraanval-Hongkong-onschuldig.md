2010-01-11 09:24:00,Verdachte zuuraanval Hongkong onschuldig,De man die gisteren werd gearresteerd als verdachte van de aanslagen met zuur in Hongkong, blijkt niets met de incidenten te maken hebben. Dat heeft de politie bevestigd. "Het onderzoek gaat door." De man werd zondag kort na een zuuraanval gearresteerd op het dak van een gebouw in de buurt. In eerste instantie meldde de politie dat hij verdachte was in de zaak, maar nu blijkt hij te zijn opgepakt omdat hij nog voor een ander misdrijf gezocht werd. De man, die woonde in het gebouw waar hij werd opgepakt, had zich mogelijk op het dak verstopt uit angst voor de toegestroomde politie. 100 gewonden Hongkong wordt al sinds 2008 geteisterd door willekeurige aanvallen met bijtende stoffen. De dader heeft al zes keer flessen met zuur tussen het winkelend publiek gegooid. Bij de aanval van zondag raakte een dertigtal mensen gewond. In totaal zijn al meer dan 100 mensen gewond geraakt.,Buitenland,https://nos.nl/artikel/128302-verdachte-zuuraanval-hongkong-onschuldig.html