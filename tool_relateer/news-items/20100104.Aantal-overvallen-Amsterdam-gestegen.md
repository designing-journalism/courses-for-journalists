2010-01-04 12:31:00,Aantal overvallen Amsterdam gestegen,In de regio Amsterdam is het aantal overvallen op ondernemers en woningen vorig jaar met bijna 11% gestegen naar 545. Hoofdcommissaris Welten noemde deze stijging in zijn nieuwjaarstoespraak zijn "allergrootste punt van zorg". Vooral kleine ondernemers zijn vaker het slachtoffer, omdat bijvoorbeeld banken en postkantoren steeds beter beveiligd zijn. Welten zegt dat de daders vaak jongeren zijn die veel en bijna willekeurig overvallen plegen. Het aantal aangiften van fraude en oplichting steeg met 23 procent in 2009. Het aantal auto-inbraken daalde en de overlast door drugsverslaafden nam af.,Binnenland,https://nos.nl/artikel/126789-aantal-overvallen-amsterdam-gestegen.html