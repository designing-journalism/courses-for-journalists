2010-01-06 13:10:00,Omzet supermarkten in 2009 gegroeid,Ondanks de economische crisis hebben de supermarkten het afgelopen jaar zo'n 5,5% meer omzet gehaald dan in 2008. Bij elkaar kwam de omzet uit op ruim 31,5 miljard euro. Voor een deel is die stijging te danken aan de extra verkoopweek die 2009 telde. Zonder die extra week groeide de omzet met 3,4% tot ongeveer 31 miljard euro. Het aantal bezoeken aan de supermarkt steeg met 3,2%. De omzet voor Kerstmis en Oud en Nieuw steeg met 3,3% tot bijna 2 miljard euro. De woensdag voor kerst was in 2009 de piekdag. De supermarkten verwachten dit jaar een omzetgroei van 1,5%.,Binnenland,https://nos.nl/artikel/127344-omzet-supermarkten-in-2009-gegroeid.html