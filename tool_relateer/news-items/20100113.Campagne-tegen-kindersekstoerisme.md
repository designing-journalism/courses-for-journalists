2010-01-13 15:59:00,Campagne tegen kindersekstoerisme,Minister Hirsch Ballin heeft het startsein gegeven voor een campagne tegen kindersekstoerisme. In de campagne wordt duidelijk gemaakt dat mensen vermoedens kunnen melden van misbruik door andere Nederlanders in het buitenland. De melding kan naar een een website, Meld Misdaad Anoniem, of de Nederlandse ambassade. De campagne wordt onder meer gevoerd op Schiphol. Hirsch Ballin benadrukt dat seksueel misbruik van kinderen een ernstig misdrijf is. Het is in Nederland ook strafbaar als het misbruik plaatsvindt in het buitenland.,Politiek,https://nos.nl/artikel/128868-campagne-tegen-kindersekstoerisme.html