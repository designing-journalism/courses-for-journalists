2010-01-02 14:27:00,VS: dader aanslag lid al-Qaida,De Nigeriaan die een mislukte aanslag pleegde op een Amerikaans vliegtuig, is volgens president Obama lid van al-Qaida. Hij is ook door de terreurorganisatie getraind. Obama concludeert dat uit het voorlopige onderzoek naar de aanslag. De 25-jarige dader stapte Eerste Kerstdag in Amsterdam op een vlucht naar Detroit. Voor de landing probeerde de Nigeriaan het toestel op te blazen. De aanslag mislukte, onder meer door snel ingrijpen van de Nederlander Jasper Schuringa. Verhoren Enkele dagen geleden zei de al-Qaida-tak achter de mislukte aanslag te zitten. Obama wil zo snel mogelijk weten waar de beveiliging heeft gefaald. Hij wil nauwer samenwerken met de regering van Jemen om terroristen te bestrijden. In Jemen worden leden van al-Qaida getraind voor terreuraanslagen. De Nigeriaan heeft dat tijdens zijn verhoren in Amerika bevestigd.,Buitenland,https://nos.nl/artikel/126386-vs-dader-aanslag-lid-al-qaida.html