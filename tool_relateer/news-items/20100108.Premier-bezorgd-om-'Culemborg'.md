2010-01-08 16:54:00,Premier bezorgd om 'Culemborg',Premier Balkenende vindt de problemen in Culemborg tussen Marokkaanse en Molukse Nederlanders " in- en intriest". "Als groepen tegenover elkaar komen te staan en mensen bang zijn, is dat onwenselijk en onverteerbaar", aldus de premier. Verzoeningstocht Balkenende noemde het hoopgevend dat er de laatste dagen initiatieven zijn genomen om de problemen op te lossen en niet te buigen voor gewelddadigheden. Hij doelde op de verzoeningstocht van gisteren in de wijk Terweijde. Na een gesprek met burgemeester Van Schelven zei de premier dat Culemborg niet zit te wachten op Haagse politici die zich met de situatie gaan bemoeien.,Politiek,https://nos.nl/artikel/127761-premier-bezorgd-om-culemborg.html