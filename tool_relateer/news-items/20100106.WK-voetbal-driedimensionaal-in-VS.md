2010-01-06 08:04:00,WK-voetbal driedimensionaal in VS,Het Amerikaanse sportkanaal ESPN wil dit jaar tientallen sportevenementen driedimensionaal uitzenden, te beginnen met de openingswedstrijd van het WK-voetbal in Zuid-Afrika op 11 juni. De 3D-techniek is aan een opmars bezig. De 3D-film Avatar, de duurste film die ooit gemaakt is, heeft in twee weken tijd wereldwijd al meer dan 1 miljard dollar opgebracht. Dit jaar komen ook de eerste 3D televisietoestellen op de markt. EeÃÅn van de aanbieders is elektronicagigant Sony. Die start volgend jaar samen met Discovery Communications en Imax Corporations een tv-kanaal dat 24 uur per dag in 3D gaat uitzenden. Om uitzendingen te kunnen zien in drie dimensies zijn een 3D-televisie en een 3D-bril nodig. Verwacht wordt dat binnen twee jaar van de honderd miljoen Amerikaanse huishoudens er vijf miljoen tv gaan kijken in 3D.,Buitenland,https://nos.nl/artikel/127126-wk-voetbal-driedimensionaal-in-vs.html