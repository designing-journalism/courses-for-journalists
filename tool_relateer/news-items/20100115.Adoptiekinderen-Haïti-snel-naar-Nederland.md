2010-01-15 18:14:00,Adoptiekinderen Haïti snel naar Nederland,56 adoptiekinderen uit Haïti mogen al naar Nederland komen, hoewel ze nog niet over de juiste papieren beschikken. Dat heeft minister Hirsch Ballin van Justitie besloten, naar aanleiding van de rampzalige aardbeving in het land. Papierwerk Het gaat om kinderen van wie al is vastgesteld in welk Nederlands gezin ze komen en waarover de rechter in Haïti een positieve uitspraak heeft gedaan. Normaal gesproken kan het jaren duren voor het papierwerk in Haïti rond is. Vanwege de situatie in het land na de aardbeving wil Hirsch Ballin daar nu niet op wachten.,Politiek,https://nos.nl/artikel/129404-adoptiekinderen-haiti-snel-naar-nederland.html