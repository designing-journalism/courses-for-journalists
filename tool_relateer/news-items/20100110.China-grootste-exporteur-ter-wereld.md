2010-01-10 09:04:00,China grootste exporteur ter wereld,Duitsland is niet langer de grootste exporteur ter wereld, de eerste plaats is overgenomen door China. De Chinese export steeg in december met bijna 18 procent, vergeleken met dezelfde periode eind 2008. De totale Chinese export bedroeg vorig jaar iets meer dan 1,2 biljoen dollar en daarmee streeft China Duitsland net voorbij. De Duitse uitvoer komt zo goed als zeker uit op 1,17 biljoen dollar over 2009. Ook China had last van de economische crisis, maar het land lijkt zich snel te herstellen. Analisten in China spreken van een belangrijk keerpunt.,Economie,https://nos.nl/artikel/128084-china-grootste-exporteur-ter-wereld.html