2010-01-09 11:14:00,Voedselsteun voor kleine zelfstandigen,Steeds meer kleine zelfstandigen komen door de financieÌˆle crisis in problemen en kloppen voor hulp aan bij de voedselbanken. Volgens de Voedselbank Nederland gaat het wekelijks om tientallen kleine ondernemers die om gratis levensmiddelen vragen. De inkomsten van veel zelfstandigen zijn de afgelopen maanden zo sterk gedaald, dat ze te weinig geld hebben voor eten en drinken. Randstad Het probleem doet zich vooral voor in de Randstad. Daar zitten ook meer kleine bedrijven, bijvoorbeeld in de bouw. Volgens de Voedselbank Nederland is er nog genoeg om uit te delen, maar wordt het lastiger om de voorraden op peil te houden. Dat komt onder meer doordat veel leveranciers minder weggeven.,Binnenland,https://nos.nl/artikel/127901-voedselsteun-voor-kleine-zelfstandigen.html