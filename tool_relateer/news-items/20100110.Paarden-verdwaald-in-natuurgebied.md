2010-01-10 14:29:00,Paarden verdwaald in natuurgebied,Zo'n honderd konikpaarden zijn vanuit de Oostvaardersplassen het ijs overgestoken. De kudde loopt nu in het Oostvaardersbos bij Almere, dat ook bij het natuurgebied hoort. Een aantal dieren is tijdens de oversteek door het ijs gezakt. De paarden konden er allemaal op eigen kracht uit komen. EeÃÅn dier was zo verzwakt dat het moest worden afgeschoten. EdelhertenStaatsbosbeheer benadrukt dat de paarden de oversteek niet hebben gemaakt omdat ze honger hebben. Door de sneeuw is het voor de dieren moeilijk te zien waar de grond ophoudt en het ijs begint. De wilde paarden zouden het spoor hebben gevolgd van edelherten, die de oversteek al eerder hadden gemaakt. Maar een konikpaard weegt gemiddeld honderd kilo meer dan een Edelhert. Dat kon het ijs niet houden. 'Niet voeren' Het Oostvaardersbos is toegankelijk voor mensen. Staatsbosbeheer zegt dat de konikpaarden absoluut niet gevoerd mogen worden. Dat is erg slecht voor de dieren en bovendien zijn ze geen mensen gewend. In het Oostvaardersbos is net als rond de Oostvaardersplassen genoeg eten te vinden voor de dieren. Ze zullen dan ook niet worden bijgevoerd. Inmiddels is een aantal paarden alweer teruggezwommen. Staatsbosbeheer laat de dieren voorlopig met rust.,Binnenland,https://nos.nl/artikel/128143-paarden-verdwaald-in-natuurgebied.html