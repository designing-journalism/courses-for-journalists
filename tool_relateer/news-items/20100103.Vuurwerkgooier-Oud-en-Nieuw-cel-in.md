2010-01-03 08:33:00,Vuurwerkgooier Oud en Nieuw cel in,De supersnelrechter heeft in drie zaken in Rotterdam uitspraak gedaan. De verdachten waren bij de oud-en-nieuw- viering opgepakt voor vernieling en bedreiging. Twee maanden cel werd opgelegd aan een man die zwaar vuurwerk naar agenten had gegooid. De advocaat van de verdachte, Victor Kuipers, was niet tevreden: "Als je dan kijkt naar wat er blijft liggen en wat nog nader onderzocht zou kunnen worden in deze zaak, dan is het duidelijk een zaak die zich niet leent voor snelrecht." Huisarrest De rechter legde verder twee keer een taakstraf van 50 uur op. Alle veroordeelden kregen huisarrest voor de volgende jaarwisseling. Een vierde zaak is doorverwezen naar de gewone rechter omdat er getuigen moeten worden gehoord. Het supersnelrecht werd vorig jaar voor het eerst toegepast. Ook Amsterdam, Utrecht en Den Haag doen mee.,Binnenland,https://nos.nl/artikel/126452-vuurwerkgooier-oud-en-nieuw-cel-in.html