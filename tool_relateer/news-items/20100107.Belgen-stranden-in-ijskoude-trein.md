2010-01-07 22:54:00,Belgen stranden in ijskoude trein,In BelgieÌˆ hebben bijna duizend mensen twee uur vastgezeten in een ijskoude gestrande trein. De oorzaak was een gebroken bovenleiding in de buurt van het plaatsje Denderleeuw. De trein was op weg van Tongeren naar Knokke. De problemen begonnen volgens een woordvoerster van de Belgische spoorwegmaatschappij NMBS rond zes uur. Door de breuk in de bovenleiding viel de stroom uit, waardoor de verwarming en het licht het niet meer deden. Hulpdiensten werden ingeschakeld en deelden dekens en warme drank uit. Rond half negen konden de passagiers met een andere trein hun reis vervolgen.,Buitenland,https://nos.nl/artikel/127586-belgen-stranden-in-ijskoude-trein.html