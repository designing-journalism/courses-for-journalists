2010-01-03 19:33:00,Twee Nederlandse vliegtuigen maken voorzorgslanding,Twee Nederlandse vliegtuigen hebben vandaag een voorzorgslanding gemaakt. Een vliegtuig van Arke Fly strandde op het vliegveld van de Finse stad Ravaniemi en een KLM-vlucht keerde na het opstijgen direct terug naar Schiphol. De Boeing 737 van Arke Fly vertrok vanochtend rond half elf vanuit KittilaÌˆ naar Amsterdam, maar raakte bij het opstijgen met de staart de startbaan. De bemanning besloot een voorzorgslanding te maken in Rovaniemi om te controleren of er schade was aan het toestel. Dat bleek niet het geval. Het vliegtuig kon veilig verder vliegen naar Schiphol. Toch vertrekken de circa 180 passagiers pas vanavond laat naar Schiphol. Eerst moet er nieuw personeel worden ingevlogen naar Finland omdat de crew op het toegestane aantal werkuren zat. Seinknopje Op Schiphol maakte vanmiddag een andere Boeing 737 een voorzorgslanding. De KLM-vlucht naar Madrid maakte kort na het opstijgen rechtsomkeert omdat het seinknopje in de cockpit, dat moet aangeven of het landingsgestel is ingeklapt, niet werkte. De passagiers vertrokken met een ander toestel naar hun bestemming. Verder is het vliegverkeer op de Canarische Eilanden aan het begin van de middag ontregeld geweest. Door een stroomstoring in de belangrijkste verkeerstoren konden er een uur lang geen vluchten vertrekken vanaf de acht vliegvelden die de eilandengroep telt. Uren vertraging Tientallen vliegtuigen konden niet opstijgen en ook enkele Nederlandse vluchten liepen uren vertraging op. Reizigers die morgen naar de Canarische Eilanden vertrekken of weer naar huis gaan, wordt aangeraden op internet te kijken of hun vlucht is vertraagd. ,Buitenland,https://nos.nl/artikel/126659-twee-nederlandse-vliegtuigen-maken-voorzorgslanding.html