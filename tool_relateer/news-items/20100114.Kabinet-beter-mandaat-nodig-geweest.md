2010-01-14 07:24:00,Kabinet: beter mandaat nodig geweest,Het kabinet erkent dat met de kennis van nu een beter volkenrechtelijk mandaat nodig was geweest voor de inval in Irak. Dat schrijft premier Balkenende in een brief aan de Tweede Kamer. Daarmee werd gisteren een kabinetscrisis afgewend. Dinsdag nam Balkenende nog afstand van de passage over het mandaat in het rapport van de commissie-Davids. De premier schrijft dat de Nederlandse regering destijds van oordeel was dat de resoluties van de Veiligheidsraad een toereikende grondslag vormden. Maar dat standpunt heeft in de internationale gemeenschap onvoldoende nu dat het rapport van Davids leidend is bij een kritische terugblik op het verleden en het trekken van lessen voor de toekomst. Over de tekst is de hele dag onderhandeld. De PvdA eiste dat Balkenende minder afstand van Davids nam dan hij eerst deed. Boos Balkenende nam dinsdagmiddag afstand van een aantal conclusies van de commissie-Davids over de politieke steun van Nederland aan de oorlog in Irak. De PvdA van Bos was daar boos over. PvdA-fractievoorzitter Hamer zei dat Balkenende niet namens de PvdA-ministers had gesproken en eiste een nieuwe verklaring van de premier. Rouvoet zei gistermorgen dat hij zich heeft verbaasd over het beeld dat het kabinet doof is voor de conclusies van Davids. Hij benadrukte dat de verklaring van Balkenende was afgestemd met andere ministers. In februari wil het kabinet een uitgebreidere reactie geven op het rapport van de commissie-Davids.,Politiek,https://nos.nl/artikel/128782-kabinet-beter-mandaat-nodig-geweest.html