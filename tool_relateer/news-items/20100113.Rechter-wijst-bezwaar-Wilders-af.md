2010-01-13 21:12:00,Rechter wijst bezwaar Wilders af,De rechtbank in Amsterdam heeft de bezwaren afgewezen van PVV-leider Geert Wilders tegen de aanklacht die tegen hem is ingediend. Wilders eiste dat beledigen van moslims als groep uit de dagvaarding zou worden gehaald, omdat hij wel kritiek heeft op de islam, maar niet op moslims. Het OM wil Wilders vervolgen voor het aanzetten tot discriminatie en haat en voor het beledigen van moslims. Volgens de rechter doet het OM niets anders dan waartoe het hof opdracht heeft gegeven. En omdat Wilders niet met nieuwe feiten of omstandigheden is gekomen, blijft de dagvaarding ongewijzigd, zei de rechter.,Politiek,https://nos.nl/artikel/128834-rechter-wijst-bezwaar-wilders-af.html