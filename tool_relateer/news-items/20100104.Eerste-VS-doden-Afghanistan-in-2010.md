2010-01-04 09:23:00,Eerste VS-doden Afghanistan in 2010,In het zuiden van Afghanistan zijn de eerste Amerikaanse militairen van 2010 gesneuveld. Ze kwamen zaterdag om het leven door een bermbom. Dat heeft de NAVO vandaag bekendgemaakt. In Helmand sneuvelde gisteren de eerste Brit van 2010.Het dodental onder de Westerse troepen was in 2009 het hoogst sinds de invasie in 2001.Er kwamen 319 Amerikanen en 108 Britten om;in beide gevallen twee keer zoveel als in 2008. President Obama wil dit jaar de rust in Afghanistan terugbrengen. Medio volgend jaar kan de verantwoordelijkheid voor de veiligheid dan worden overgedragen aan de Afghaanse regering.,Buitenland,https://nos.nl/artikel/126742-eerste-vs-doden-afghanistan-in-2010.html