2010-01-12 07:24:00,Urk wil zuipketen legaliseren,Burgemeester Jaap Kroon van Urk wil zuipketens kunnen legaliseren. Zo zou hij kunnen afdwingen dat illegale bars geen drank verkopen aan jongeren onder de zestien. Volgens Kroon moet die mogelijkheid in de Drank- en Horecawet worden opgenomen. Dan kan ook op brandveiligheid worden gecontroleerd. In het dorp zijn veel illegale drinkgelegenheden, waar de burgemeester geen vat op heeft. De burgemeester sprak hier gisteravond over met Tweede Kamerleden. Die zien wel wat in het het voorstel. Beschonken Het alcoholmisbruik van jongeren in Urk, Katwijk en andere vissersdorpen is berucht. Kroon wil ook dat supermarkten in Urk geen alcohol meer verkopen. Daar zijn de Kamerleden het niet mee eens, omdat dat het probleem niet zou oplossen. De oorzaak van het vele drankgebruik ligt volgens hen in de cultuur in het dorp. Jongeren groeien op in een omgeving waarin het 'normaal' is dat mannen beschonken thuiskomen, zeggen de Kamerleden.,Binnenland,https://nos.nl/artikel/128492-urk-wil-zuipketen-legaliseren.html