2010-01-13 20:53:00,Invallen bij leiders vuurwerkbende,De politie heeft in Noord-Brabant beslag gelegd op bezittingen van importeurs van grote hoeveelheden illegaal vuurwerk. Er is beslag gelegd op gebouwen, bankrekeningen, voertuigen en een groot geldbedrag van vier mannen en een vrouw uit Berlicum en Venhorst. Justitie ziet de vijf als kopstukken van een criminele organisatie. De vijf, die niet vastzitten, zouden via België en Duitsland 1,6 miljoen kilo vuurwerk illegaal hebben geïmporteerd. De winst die ze daarmee maakten, schat justitie op vier miljoen euro. Er werd gehandeld in zwaar vuurwerk dat alleen deskundigen mogen gebruiken.,Binnenland,https://nos.nl/artikel/128896-invallen-bij-leiders-vuurwerkbende.html