2010-01-14 22:58:00,Koehandel over benoeming Kroes,Tegen kandidaat Eurocommissaris Neelie Kroes bestaat de nodige weerstand in het Europese Parlement. Dat is gebleken tijdens een evaluatie van partijleiders na de hoorzitting vanavond over Kroes, die is voorgedragen door de Nederlandse regering voor de post van Internet en Telecommunicatie. Weerstand Met name aan socialistische en christendemocratische zijde is er twijfel gerezen. Er is kans dat Kroes volgende week op herexamen moet, als het Europees Parlement vergadert in Straatsburg. Tijdens de ondervraging van vanavond, die drie uur duurde, was niets te merken van de ontstane weerstand. Koehandel De twijfel over Kroes heeft in eerste plaats een politieke achtergrond. Enkele kandidaten van Christendemocratische huizen zijn afgelopen week in zwaar terecht gekomen, zoals de Bulgaarse Jeleva. Ook een socialistische Hongaar ligt niet goed. De verwachting is dat volgende week kandidaten worden uitgeruild, of, zoals een liberale EuroparlementarieÌˆr het uitdrukt: "De koehandel is begonnen".,Binnenland,https://nos.nl/artikel/129186-koehandel-over-benoeming-kroes.html