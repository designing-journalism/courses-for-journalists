2010-01-15 10:54:00,Paarlberg krijgt bezit niet terug,Vastgoedmagnaat Jan-Dirk Paarlberg krijgt het beheer niet terug over de bezittingen die het OM in beslag heeft genomen. Dat heeft de rechter bepaald. De motivatie is nog niet bekend. Dinsdag werd voor miljoenen beslag gelegd op bezittingen van Paarlberg. De vastgoedhandelaar zegt dat hij daardoor niet meer kan werken in zijn kantoor in Maarssen. De werkgelegenheid van zijn medewerkers zou in gevaar zijn. Het OM zegt dat alleen dure spullen zijn meegenomen en dat bijvoorbeeld computers en stoelen in het pand zijn achtergebleven. Witwassen Ook zou beslag zijn gelegd op de kunstcollectie van Paarlberg. De actie vond plaats in het kader van de pluk-ze-wetgeving. Het OM wil van Paarlberg geld terugvorderen dat hij zou hebben verdiend met oplichting, valsheid in geschrifte en witwassen. Het gerechtshof in Amsterdam stelde vorig jaar in de zaak tegen Willem Holleeder vast dat Paarlberg heeft geholpen bij het witwassen van 17 miljoen euro van de crimineel.,Binnenland,https://nos.nl/artikel/129275-paarlberg-krijgt-bezit-niet-terug.html