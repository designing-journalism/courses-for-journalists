2010-01-12 18:25:00,Duitse interesse voor Nederlandse bodyscanproef,Duitsland wil meedoen met het Nederlandse experiment met bodyscanners op Schiphol. Dat heeft de Duitse minister van Binnenlandse zaken aan minister Hirsch Ballin laten weten. Nederland wil graag dat andere Europese landen de scanner ook gaan gebruiken om terroristen op te sporen. De Duitse regering is er niet helemaal van overtuigd dat de bodyscan onschadelijk is. Daarom heeft Hirsch Ballin beloofd dat hij de resultaten van onderzoek naar de gezondheidsrisico's met zijn Duitse collega zal delen. Bodyscans zoeken met behulp van microgolven of roÌˆntgenstralen naar verboden voorwerpen op het lichaam van passagiers. Volgens Amerikaanse onderzoekers zou een passagier zelfs na 2500 keer per jaar te worden gescand nog geen gevaar lopen. Terughoudend De beoogd Eurocommissaris voor Justitie heeft de lidstaten opgeroepen terughoudend te zijn met het invoeren van de scanners. Ze vindt dat er gezocht moet worden naar middelen die minder inbreuk op de privacy van reizigers.,Buitenland,https://nos.nl/artikel/128683-duitse-interesse-voor-nederlandse-bodyscanproef.html