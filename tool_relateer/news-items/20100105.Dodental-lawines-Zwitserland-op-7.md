2010-01-05 15:26:00,Dodental lawines Zwitserland op 7,Hulpverleners hebben in de Zwitserse Alpen de lichamen gevonden van drie mensen die zondag werden bedolven door een lawine. Het zijn een man en een vrouw uit Zwitserland en een man uit Duitsland. Ze werden zo'n 40 kilometer ten zuiden van hoofdstad Bern gevonden. Het dodental staat nu op zeven. Vier gewonden liggen nog in het ziekenhuis. Reddingswerkers konden pas vandaag verder zoeken naar de drie vermisten. Gisteren was er te veel mist en sneeuw. 1999 De lawine-ongevallen van zondag zijn de zwaarste in Zwitserland sinds 1999. Toen kwamen door twee lawines twaalf mensen om het leven.,Buitenland,https://nos.nl/artikel/127019-dodental-lawines-zwitserland-op-7.html