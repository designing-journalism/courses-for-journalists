2010-01-10 17:09:00,Busvervoer in het noorden ontregeld,De busmaatschappij Qbuzz heeft in het noorden van het land nog steeds veel last van de sneeuw en gladheid. In Friesland en Groningen rijden weinig of geen bussen. In Drenthe kwam het busverkeer pas na half drie weer op gang. Van Connexxion rijdt de Interliner 315 (Lelystad-Groningen) alleen het traject tussen Lelystad en Emmeloord. In Noord-Holland hebben de bussen van Connexxion, met uitzondering van de kop van Noord-Holland, grotendeels gewoon kunnen rijden. Op het eiland Texel heeft een deel van de dag het busvervoer stilgelegen. De NS heeft op een aantal trajecten afgelopen nacht treinen laten rijden om te voorkomen dat de wissels zouden vastvriezen. Net als gisteren is er een aangepaste dienstregeling. Er rijden minder intercity's en stoptreinen.,Binnenland,https://nos.nl/artikel/128094-busvervoer-in-het-noorden-ontregeld.html