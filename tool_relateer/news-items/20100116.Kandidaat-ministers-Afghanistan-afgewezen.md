2010-01-16 12:36:00,Kandidaat-ministers Afghanistan afgewezen,Voor de tweede keer in een maand tijd heeft het parlement van Afghanistan een nederlaag toegebracht aan president Hamid Karzai. De volksvertegenwoordigers haalden een streep door tien namen die hij had voorgedragen voor ministersposten. Het parlement stemde over de kandidatuur van zeventien potentieÌˆle ministers. De zeven andere gegadigden werden wel goedgekeurd. De eerste stemming over de ministersploeg van Karzai was begin deze maand en eindigde eveneens in een nederlaag voor het staatshoofd. Toen keurde het parlement zeven van de 24 kandidaten goed. Daarop kwam Karzai met de nieuwe namen. Vakbekwaam Er zijn nu veertien namen goedgekeurd. Onder meer de posten Buitenlandse Zaken en Justitie zijn vandaag toegewezen. Het kabinet moet 25 ministers gaan tellen. Karzai staat onder grote buitenlandse druk om een kabinet te vormen met vakbekwame mensen, die geen banden hebben met krijgsheren.,Buitenland,https://nos.nl/artikel/129535-kandidaat-ministers-afghanistan-afgewezen.html