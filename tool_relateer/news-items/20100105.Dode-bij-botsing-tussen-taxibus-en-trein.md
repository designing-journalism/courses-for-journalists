2010-01-05 21:46:00,Dode bij botsing tussen taxibus en trein,Bij een botsing tussen een trein en een taxi busje is vanavond in Boxtel een persoon om het leven gekomen. De bestuurder van de taxi kon niet op tijd wegkomen, twee passagiers hebben het ongeluk overleefd. De politie vermoedt dat het busje door de sneeuw niet voldoende grip op de weg had en daardoor stil is komen te staan op de spoorwegovergang. Door het ongeluk ligt het treinverkeer tussen Boxtel en Oisterwijk stil. De NS hoopt dat de treinen rond tien uur weer normaal rijden.,Binnenland,https://nos.nl/artikel/127091-dode-bij-botsing-tussen-taxibus-en-trein.html