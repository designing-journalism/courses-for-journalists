2010-01-15 17:53:00,IJsland: opnieuw praten over Icesave,De IJslandse premier Sigurdardottir zegt dat ze opnieuw met Nederland en Groot-Brittannië wil onderhandelen over terugbetaling van de Icesave-tegoeden. Nederland wil 1,3 miljard euro terug. De premier hoopt door een nieuw akkoord met gunstiger voorwaarden de oppositie te overtuigen en zo een referendum te voorkomen. Dat is nodig omdat president Grimsson de terugbetalingswet afwees. Door die weigering is uitbetaling van een IMF-miljardenkrediet onzeker. Het ministerie van Financiën zegt dat van nieuwe onderhandelingen geen sprake kan zijn en dat het officieel nog niets van IJsland heeft gehoord.,Economie,https://nos.nl/artikel/129390-ijsland-opnieuw-praten-over-icesave.html