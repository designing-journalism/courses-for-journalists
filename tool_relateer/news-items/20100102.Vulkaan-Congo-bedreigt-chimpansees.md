2010-01-02 19:52:00,Vulkaan Congo bedreigt chimpansees,Een vulkaanuitbarsting in het oosten van Congo bedreigt de leefomgeving van een aantal zeldzame chimpansees. Volgens de beheerders van het Virunga National Park wordt de situatie nauwlettend in de gaten gehouden. Dat gebeurt onder meer met helikopters van de VN. De vulkaan Nyamulagira barstte vanochtend vroeg uit. De lava stroomt over de oostelijke flank van de berg, in de richting van het gebied waar de veertig chimpansees leven. In het wildpark in Congo zijn ook nog ongeveer 200 zeldzame berggorilla's. Hun leefgebied ten zuiden van de vulkaan wordt niet bedreigd. Actiefste In het gebied dat op de werelderfgoedlijst staat van de Unesco wonen vrijwel geen mensen. De vulkaan in de buurt van de oostelijke stad Goma is één van de actiefste van Afrika. Sinds 1882 is hij meer dan 35 keer tot uitbarsting gekomen. De laatste keer was vier jaar geleden. ,Buitenland,https://nos.nl/artikel/126498-vulkaan-congo-bedreigt-chimpansees.html