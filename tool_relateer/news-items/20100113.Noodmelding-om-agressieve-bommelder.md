2010-01-13 14:40:00,Noodmelding om agressieve bommelder,Een vliegtuig dat onderweg was van Schiphol naar Aruba en Curacao heeft in Ierland een tussenlanding gemaakt, omdat een passagier een bommelding deed. Na de landing op Shannon Airport is de man opgepakt. De Boeing 767 had 224 passagiers en elf bemanningsleden aan boord, zegt ArkeFly. Volgens Ierse media is de man een Nederlander van 44. Hij was verward en agressief en zei herhaaldelijk dat er een bom aan boord was. De Boeing wordt vanavond pas doorzocht: gevreesd wordt dat er nog steeds een bom kan ontploffen. Heeft u in het vliegtuig gezeten en wilt u uw verhaal kwijt aan de NOS? Stuur dan uw bijdrage naar www.nos.nl/ooggetuige,Binnenland,https://nos.nl/artikel/128857-noodmelding-om-agressieve-bommelder.html