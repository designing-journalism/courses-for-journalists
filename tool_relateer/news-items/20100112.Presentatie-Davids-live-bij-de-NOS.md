2010-01-12 06:34:00,Presentatie Davids live bij de NOS,De NOS zendt live de presentatie uit van het rapport van de commissie- Davids over de Nederlandse steun aan de Irak-oorlog. Van 10.00 uur tot 12.00 uur is het te volgen op Nederland 1,radio 1 en internet, via het digitale kanaal Politiek 24. Premier Balkenende krijgt als eerste het rapport op zijn ministerie. Daarna krijgen de ministers, de Eerste en de Tweede Kamer en de media het. Vanaf 10.45 uur licht Davids zijn bevindingen toe op een persconferentie. De inhoud van het rapport is strikt geheim gehouden. Daarom zullen politici waarschijnlijk niet direct reageren.,Binnenland,https://nos.nl/artikel/128495-presentatie-davids-live-bij-de-nos.html