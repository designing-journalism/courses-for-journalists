2010-01-06 21:38:00,VS klaagt Nigeriaan aan voor poging tot moord,De Nigeriaan die op Eerste Kerstdag een vliegtuig wilde opblazen boven Detroit is in de VS aangeklaagd voor poging tot moord op de 289 mensen in het toestel. Ook is hij aangeklaagd voor een poging om een massavernietigingswapen te gebruiken. In totaal zijn tegen de Nigeriaan zes aanklachten ingediend. Poeder Hij vloog op 25 december via Amsterdam naar Detroit. Vlak voor de landing wilde hij een explosief poeder tot ontploffing brengen, maar dat mislukte. Medepassagiers wisten hem te overmeesteren. De man van 23 heeft gezegd dat hij de explosieven had gekregen van al-Qaida in Jemen en dat hij daar ook was getraind. Controles Naar aanleiding van de mislukte aanslag is de beveiliging op veel vliegvelden behoorlijk aangescherpt. Schiphol koopt nog eens zestig bodyscanners, bovenop de zestien die er nu al staan. De eerste twintig nieuwe scanners staan er volgende week. ,Buitenland,https://nos.nl/artikel/127342-vs-klaagt-nigeriaan-aan-voor-poging-tot-moord.html