2010-01-11 14:54:00,Vijf jaar cel voor vastgoedfraude,De vier hoofdverdachten in de beleggingsfraudezaak rond Golden Sun Resorts en Royal Dubai zijn veroordeeld tot vijf jaar cel. Vier anderen kregen gevangenisstraffen tussen anderhalf en twee jaar. De fraudeurs beloofden hun slachtoffers een rente van meer dan twaalf procent als ze zouden beleggen in luxe vakantieparadijzen in Turkije en Dubai. Volgens de rechter was alles zeer professioneel opgezet, onder meer door reclamespots op RTL. Toezicht Bijna 230 mensen investeerden twintig miljoen euro in de nepbeleggingen. Dat geld is bijna helemaal verdwenen. Het staat volgens de rechtbank vast dat de verdachten hun slachtoffers met "volslagen virtuele projecten" een rad voor ogen hebben gedraaid. Omdat de beleggers allemaal meer dan 50.000 euro investeerden, vielen de activiteiten buiten het toezicht van de Autoriteit FinancieÌˆle Markten.,Binnenland,https://nos.nl/artikel/128378-vijf-jaar-cel-voor-vastgoedfraude.html