2010-01-13 12:22:00,Verwoestingen aardschok Haïti groot,In het door een aardbeving getroffen Haïti wordt gevreesd voor honderden, mogelijk duizenden slachtoffers. De aardschok had een kracht van 7.0 op de schaal van Richter. Het epicentrum lag zo'n 15 kilometer van de hoofdstad Port-au-Prince, op 10 kilometer diepte. Het gaat om de zwaarste aardbeving in 200 jaar in Haïti. Alle telefoonlijnen en de elektriciteit zijn uitgevallen. Volgens ooggetuigen ligt Port-au-Prince grotendeels in puin. Ook het paleis van de president, een ziekenhuis, een hotel, ministeries en het hoofdkwartier van de VN-vredesmacht zijn ingestort. Op straat heerst paniek.,Buitenland,https://nos.nl/artikel/128825-verwoestingen-aardschok-haiti-groot.html