2010-01-10 19:47:00,Josipovic president van Kroatië,De sociaal-democraat Ivo Josipovic wordt de nieuwe president van Kroatië. Dat melden Kroatische media. Hij zou in de tweede ronde van de verkiezingen bijna 65 procent van de kiezers achter zich hebben gekregen. Zijn enige tegenstander, burgemeester Bandic van Zagreb, zou niet verder zijn gekomen dan iets meer dan 35 procent. Josipovic is lid van de oppositie. De functie van president is in Kroatië voornamelijk ceremonieel, maar hij is wel de opperbevelhebber en heeft veel invloed op het buitenlandse beleid. Josipovic steunt de wens van Kroatië om lid te worden van de Europese Unie.,Buitenland,https://nos.nl/artikel/128234-josipovic-president-van-kroatie.html