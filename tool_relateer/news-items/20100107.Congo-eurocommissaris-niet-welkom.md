2010-01-07 11:35:00,Congo: eurocommissaris niet welkom,Eurocommissaris Karel de Gucht voor Ontwikkelingssamenwerking is niet langer welkom in Congo. Het land is boos over een toespraak van de Belg, waarin hij Congo een land noemde waar bijna alles opnieuw moet worden gedaan, te beginnen met de heroprichting van de staat. "Congo is een knoeiboel", zei De Gucht samenvattend. De Congolese minister van Buitenlandse Zaken noemt de opmerking onverantwoord, respectloos en onmiskenbaar racistisch. Hij heeft formeel protest aangetekend bij de Europese Unie en vindt een bezoek van De Gucht op dit moment niet gewenst. Als minister van Buitenlandse Zaken in België kwam De Gucht jaren geleden geregeld in aanvaring met de Congolese regering. Het land was tot 1960 een kolonie van België.,Buitenland,https://nos.nl/artikel/127432-congo-eurocommissaris-niet-welkom.html