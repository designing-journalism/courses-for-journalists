2010-01-15 08:04:00,Recht op Nederlanderschap verruimd,Duizenden mensen die een buitenlandse vader en een Nederlandse moeder hebben, kunnen alsnog Nederlander worden. De Kamer steunt een voorstel daartoe. Tot 1985 konden alleen kinderen met een Nederlandse vader Nederlander worden. Na 1985 werd het ook voor moeders mogelijk om de nationaliteit door te geven. Het is nog onduidelijk hoeveel mensen nu toch nog Nederlander willen worden. Niet dubbel De maatregel maakt deel uit van een wet die de dubbele nationaliteit inperkt. Wie Nederlander wil worden, moet afzien van zijn oude nationaliteit. Dat geldt niet voor mensen die hun paspoort niet kunnen inleveren, zoals Marokkanen.,Politiek,https://nos.nl/artikel/129204-recht-op-nederlanderschap-verruimd.html