2010-01-09 17:54:00,Ferrier herdacht als bruggenbouwer,In Amsterdam is oud-president Johan Ferrier van Suriname herdacht. De dienst was in de Koningskerk, waar hij geregeld kwam. De dankdienst duurde ruim drie uur. Er kwamen veel mensen aan het woord, onder anderen de huidige Surinaamse president Venetiaan en bewonderaars van Ferrier. Vader De sprekers noemden de oud-president een groot staatsman en een wijze bruggenbouwer. Namens het Nederlandse kabinet zei minister Hirsch Ballin dat Ferrier de titel "Vader van alle Surinamers" meer dan verdiend heeft. Ferrier belichaamde een diepe verbondenheid tussen mensen in Suriname en Nederland, zei hij. Ferrier werd in 1975 president toen Suriname onafhankelijk werd. Deze week overleed hij op 99-jarige leeftijd.,Binnenland,https://nos.nl/artikel/128004-ferrier-herdacht-als-bruggenbouwer.html