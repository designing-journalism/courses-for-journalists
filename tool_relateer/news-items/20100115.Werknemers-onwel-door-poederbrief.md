2010-01-15 02:31:00,Werknemers onwel door poederbrief,Drie werknemers van een financieel dienstverlener in Den Bosch zijn onwel geworden nadat ze met de inhoud van een poederbrief in aanraking waren gekomen. Ze hadden korte tijd te kampen met ademhalingsproblemen en duizeligheid. De drie zijn door ambulancepersoneel behandeld en het bedrijf is ontruimd. De afdeling waar de brief werd gevonden is in quarantaine geplaatst. De brandweer heeft de medewerkers van de afdeling afgespoeld en ze hebben andere kleren gekregen. Na enkele uren is het bedrijf weer vrijgegeven. Het is nog onbekend wat voor soort poeder er in de brief zat.,Binnenland,https://nos.nl/artikel/129232-werknemers-onwel-door-poederbrief.html