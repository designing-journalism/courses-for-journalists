2010-01-08 21:48:00,Nigeriaanse terrorist pleit onschuldig,De Nigeriaan die op Eerste Kerstdag een aanslag wilde plegen op een vlucht naar Detroit, ontkent schuld. Hij stelde geen prijs op het voorlezen van de aanklacht. Daaruit maakte de rechter op dat hij zich niet schuldig acht. Umar Farouk Abdulmutallab werd dinsdag op zes punten aangeklaagd. Die omvatten onder meer poging tot moord en gebruik van een massavernietigingswapen. De 23-jarige Abdulmutallab werd vandaag voor het eerst voorgeleid voor de rechtbank in Detroit. Hij zei niet veel meer dan dat hij de aanklachten begreep. Alleen al op het gebruik van een massavernietigingswapen, een van de zes aanklachten, staat levenslang.,Buitenland,https://nos.nl/artikel/127825-nigeriaanse-terrorist-pleit-onschuldig.html