2010-01-04 12:44:00,Politieagent betrapt bij vluggertje in kerk,Een 26-jarige Duitse politieagent is op non-actief gesteld nadat hij met zijn vriendin was betrapt op een vluggertje in een kerk. Mensen die op Nieuwjaarsdag de mis bijwoonden in de kerk van Rennertshofen, bij Ingolstadt, hoorden de twee bezig op de galerij. "Mijn vrouw hoorde geluid van boven, gegiechel", zegt de koster van de kerk. Toen de twee naar beneden kwamen, werden ze door de koster opgewacht. Kerkgangers identificeerden de man als een plaatselijke diender. Na hun arrestatie wegens het verstoren van de mis, werd de politieman onmiddellijk geschorst. De pastoor van de kerk kwam 's avonds in de preek terug op het incident. "Het is dieptriest dat mensen niet meer respect tonen.",Buitenland,https://nos.nl/artikel/126792-politieagent-betrapt-bij-vluggertje-in-kerk.html