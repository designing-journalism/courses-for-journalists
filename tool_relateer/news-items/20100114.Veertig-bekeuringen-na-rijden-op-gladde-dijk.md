2010-01-14 12:53:00,Veertig bekeuringen na rijden op gladde dijk,De politie heeft veertig automobilisten een bekeuring gegeven omdat ze over de afgesloten Zeewolderdijk reden tussen Zeewolde en Harderwijk. De wegbeheerder heeft de dijk afgesloten vanwege gladheid, maar mensen reden om de barrieÌ€res heen. "Mensen die toch op de dijk rijden, nemen enorme risico's", zegt een woordvoerder van de politie. Volgens haar kunnen ambulances nauwelijks op de dijk op en krijgen de automobilisten bij een ongeluk dus ook geen hulp. Het is niet bekend hoeveel mensen er in totaal over de gladde dijk hebben gereden. Op dit moment zijn er nog geen ongelukken gebeurd. Volgens de woordvoerder kost omrijden maar een paar minuten extra reistijd. Daar, op de Gooiseweg, wordt wel gestrooid.,Binnenland,https://nos.nl/artikel/129044-veertig-bekeuringen-na-rijden-op-gladde-dijk.html