2010-01-14 03:05:00,Oud-directieleden school opgepakt,Twee voormalige directieleden van de Arnhemse Buitenschool zijn aangehouden. Ze worden verdacht van valsheid in geschrifte, fraude en bedreiging. Volgens justitie hebben ze 350.000 euro te veel gedeclareerd bij het ministerie van Onderwijs. Een deel daarvan zouden ze op hun eigen rekening hebben gezet. In de zaak is ook een oud-medewerker van de Arnhemse Buitenschool opgepakt. Hij zou, samen met anderen, medewerkers van de school hebben bedreigd. Op de school zitten kinderen met een gedragsstoornis of psychiatrische problemen. Het bestuur deed vorig jaar aangifte tegen de oud-directieleden.,Binnenland,https://nos.nl/artikel/128870-oud-directieleden-school-opgepakt.html