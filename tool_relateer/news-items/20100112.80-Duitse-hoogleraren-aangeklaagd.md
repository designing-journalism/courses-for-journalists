2010-01-12 14:29:00,80 Duitse hoogleraren aangeklaagd,Justitie in Keulen klaagt meer dan tachtig hoogleraren aan in een grote smeergeldzaak. Ze worden ervan verdacht dat ze promovendi tegen betaling aan een doctorstitel hebben geholpen. De promovendi zouden tot 20.000 euro hebben betaald om hun proefschrift erdoor te krijgen, ook als het eigenlijk niet goed genoeg was. De zaak kwam bijna twee jaar geleden aan het licht. Het Keulse OM maakte vandaag bekend dat twaalf hoogleraren hebben toegegeven dat ze smeergeld hebben aangenomen. Zij hebben hun rechtszaak afgekocht. De overige verdachten werkten aan universiteiten verspreid over heel Duitsland. Welke instellingen zijn betrokken, wil het OM niet openbaar maken.,Buitenland,https://nos.nl/artikel/128602-80-duitse-hoogleraren-aangeklaagd.html