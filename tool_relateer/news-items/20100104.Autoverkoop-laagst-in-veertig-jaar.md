2010-01-04 15:04:00,Autoverkoop laagst in veertig jaar,De afgelopen veertig jaar zijn er niet zo weinig nieuwe auto's verkocht als in 2009. Dat blijkt uit cijfers van de Bovag en de RAI. De autoverkoop daalde met 22,5 procent van 499.993 naar 387.699. Door de economische crisis is 2009 een "buitengewoon slecht jaar", zeggen Bovag en RAI. "Consumenten stelden de aankoop van duurzame goederen uit en het bedrijfsleven deed zo min mogelijk grote investeringen. Leaseauto's werden niet vervangen maar de contracten extra verlengd en wagenparken zijn ingekrompen." Dat alles had tot resultaat dat er alleen in december er meer auto's werden verkocht dan in dezelfde maand vorig jaar, alle andere maanden lieten een daling zien. Toch zijn de verwachtingen voor 2009 volgens de twee organisaties iets overtroffen. Golf best verkocht Het best verkochte model was vorig jaar de Volkswagen Golf. Daarna volgen de Toyota Aygo, Ford Fiësta en Peugeot 107. Het Duitse merk verkocht ook de meeste auto's, bijna één op de tien. Golf wordt op de voet gevolgd door Toyota en Ford. De laatste drie maanden van vorig jaar trok de verkoop aan. Bovag en RAI denken dat de verkoop dit jaar stabiliseert.,Economie,https://nos.nl/artikel/126825-autoverkoop-laagst-in-veertig-jaar.html