2010-01-06 09:54:00,Kopstuk al-Qaida in Jemen opgepakt,In Jemen is een leider van de lokale tak van al-Qaida gevangengenomen. Het gaat om Mohammed al-Hanq, kopstuk van de organisatie al-Qaida op het Arabische Schiereiland. Dat heeft het leger van Jemen gezegd. Maandag was er in het noorden van Jemen een schietpartij tussen legereenheden en vermoedelijke al-Qaida-strijders. Daarbij vielen twee doden. Drie anderen raakten gewond, en wisten te ontkomen. Onder hen was volgens het leger de leider van al Qaida in Jemen. De drie werden later opgepakt in een ziekenhuis in de provincie Amran ten noorden van de hoofdstad Sanaa.,Buitenland,https://nos.nl/artikel/127160-kopstuk-al-qaida-in-jemen-opgepakt.html