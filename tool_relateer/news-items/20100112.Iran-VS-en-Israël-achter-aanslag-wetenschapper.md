2010-01-12 12:34:00,Iran: VS en Israël achter aanslag wetenschapper,Iran zegt dat er aanwijzingen zijn over de betrokkenheid van Israël en de Verenigde Staten bij de moordaanslag van vanochtend op een hoogleraar kernfysica. Een eerste onderzoek toont volgens Iran aan "dat zionistische en Amerikaanse agenten de hand hebben gehad in deze terroristische daad". De hoogleraar Massoud ali Mohammadi kwam vanochtend in Teheran om toen hij zijn huis verliet. Van afstand werd een bom tot ontploffing gebracht. Er zijn geen arrestaties verricht. Mohammadi speelt waarschijnlijk geen prominente rol bij het nucleaire programma van Iran. Massoud Mohammadi doceerde nucleaire technologie aan een universiteit. Het is niet bekend wie achter de aanslag zat. Er zijn geen arrestaties verricht. De staatsmedia meldden dat Mohammadi was toegewijd aan het regime in Teheran. Sinds de omstreden presidentsverkiezingen van juni vorig jaar zijn er tal van confrontaties geweest tussen de oppositie en de regering van president Mahmoud Ahmadinejad. Volgens de officiële uitslag werd die stembusgang gewonnen door de zittende president Ahmadinejad, maar de oppositie beschuldigt de machthebbers van fraude. Betogingen werden met harde hand neergeslagen. ,Buitenland,https://nos.nl/artikel/128534-iran-vs-en-israel-achter-aanslag-wetenschapper.html