2010-01-15 14:05:00,Verdere afname van Mexicaanse griep,Het aantal patiënten met Mexicaanse griep blijft dalen. Volgens het RIVM hebben 33 op de honderdduizend Nederlanders nu Mexicaanse griep. In december waren dat er nog bijna twee keer zoveel. Ook het aantal ziekenhuisopnamen voor Mexicaanse griep blijft dalen en het laatste sterfgeval was rond de jaarwisseling. In totaal zijn in Nederland 54 patiënten overleden. Veel van hen hadden ook een andere ziekte onder de leden. Eind december meldde het RIVM al dat de epidemie in Nederland voorbij is.,Binnenland,https://nos.nl/artikel/129329-verdere-afname-van-mexicaanse-griep.html