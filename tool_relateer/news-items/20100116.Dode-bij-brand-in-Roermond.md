2010-01-16 09:52:00,Dode bij brand in Roermond,In Roermond is bij een brand in een appartementencomplex een vrouw om het leven gekomen. Waardoor de brand is ontstaan is nog niet duidelijk. De brand in het complex aan de Joep Nicolasstraat brak gisteravond om kwart voor elf uit. Ongeveer tien appartementen werden ontruimd. De vijftien bewoners werden ondergebracht in een cultureel centrum. Na een paar uur konden ze weer naar huis. Hilversum In Hilversum heeft een brand vannacht cultureel centrum Sherpa in de as gelegd. Het voorste gedeelte van het gebouw is volledig verloren gegaan, de rest van het centrum heeft water- en rookschade opgelopen. De brand brak rond 3.00 uur uit en was rond 8.30 uur onder controle. De politie gaat ervan uit dat de brand is aangestoken. Kort nadat de brand was uitgebroken meldde zich een verwarde man bij het politiebureau die zei er meer van af te weten. De politie heeft de 30-jarige man zonder vaste woon- of verblijfplaats gearresteerd.,Binnenland,https://nos.nl/artikel/129505-dode-bij-brand-in-roermond.html