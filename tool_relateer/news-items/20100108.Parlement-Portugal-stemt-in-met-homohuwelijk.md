2010-01-08 19:49:00,Parlement Portugal stemt in met homohuwelijk,Het Portugese parlement heeft voor de invoering van het homohuwelijk gestemd. De linkse partijen stemden voor, de conservatieve partijen PSD en CDS-PP tegen. Die willen alleen geregistreerd partnerschap toestaan. Het parlement wees een verzoek van de oppositie af om over het onderwerp een referendum te houden. De nieuwe wet geeft getrouwde homo's niet het recht om kinderen te adopteren. Na een tweede stemming heeft president Cavaco Silva, een PSD-politicus, veertig dagen om de wet te tekenen. Als hij dat doet, is Portugal het zesde EU-land dat het homohuwelijk toestaat.,Buitenland,https://nos.nl/artikel/127806-parlement-portugal-stemt-in-met-homohuwelijk.html