2010-01-11 12:17:00,Wien van den Brink (64) overleden,Wien van den Brink, oud-voorman van de Nederlandse Varkenshouders, is gisteren overleden. Van den Brink, die kanker had, is 64 jaar geworden. Hij was van 1986 tot zijn dood raadslid en fractievoorzitter voor Gemeentebelangen in de gemeente Putten. Hij kreeg landelijke bekendheid als leider van de Nederlandse Vakbond Varkenshouders. Van 2002 tot 2006 zat Van den Brink in de Tweede Kamer voor de LPF van Pim Fortuyn. Als leider van de NVV lag hij geregeld met de ministers van Landbouw Brinkhorst en Van Aartsen overhoop, vooral over het mestbeleid.,Binnenland,https://nos.nl/artikel/128337-wien-van-den-brink-64-overleden.html