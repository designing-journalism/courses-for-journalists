2010-01-14 16:56:00,Weer tien aanhoudingen in Culemborg,In de Culemborgse wijk Terweijde zijn de afgelopen nacht weer tien mensen aangehouden. De arrestaties waren onder meer voor het bezit van wapens en pepperspray. Ook konden enkele mensen zich niet legitimeren. In verband met de recente rellen in de wijk gelden daar een noodverordening en een samenscholingsverbod. In totaal zijn 41 mensen aangehouden sinds de jaarwisseling, toen het in Culemborg uit de hand liep. Nog vijf mensen zitten vast. Volgens de Gelderse politie is het niet onrustig in de wijk, maar wordt streng opgetreden tegen iedereen die er niets te zoeken heeft. De noodverordening en het samenscholingsverbod zijn nog tot en met maandag van kracht.,Binnenland,https://nos.nl/artikel/129097-weer-tien-aanhoudingen-in-culemborg.html