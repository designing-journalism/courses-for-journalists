2010-01-03 22:02:00,Negen doden door lawines in Alpen,In de Zwitserse Alpen zijn zeker vier mensen omgekomen door lawines. Een groep skiërs werd ten zuiden van de hoofdstad Bern bedolven onder een sneeuwmassa. Ook de hulpdiensten die een reddingsactie op touw hadden gezet, werden verrast door een lawine. Een arts is overleden. Een onbekend aantal mensen is vermist. Ook in het Zwitserse Valais raakte een skiër bedolven onder de sneeuw. In de Franse Alpen werden gisteren drie wintersporters gedood door een lawine. In Duitsland is de zoektocht naar twee bergbeklimmers gestaakt. De twee worden al een week vermist. De kans dat ze nog leven is volgens de politie nihil.,Buitenland,https://nos.nl/artikel/126675-negen-doden-door-lawines-in-alpen.html