2010-01-04 20:20:00,Eurodelegatie niet welkom in Iran,Iran heeft het bezoek van een groep Europarlementariërs, deze week, afgelast. Teheran geeft als reden op dat er te weinig voorbereidingstijd is voor het bezoek, dat donderdag zou beginnen. De Duitse delegatieleider Lochbihler zegt dat de afzegging bewijst dat Iran niet wil praten over de groeiende maatschappelijke onrust in het land. De delegatie van elf Europarlementariërs zou spreken met vertegenwoordigers van het regime, maar ook met oppositieleden. Ook de Nederlandse Europarlementariërs Belder (SGP) en Schaake (D66) zouden meegaan. Volgens Schaake is Iran bang voor mensen, meningen en ideeën.,Buitenland,https://nos.nl/artikel/126874-eurodelegatie-niet-welkom-in-iran.html