2010-01-05 11:56:00,Recordaantal rijexamens uitgesteld,In december en de eerste dagen van dit jaar zijn 13.000 rijexamens vanwege het weer uitgesteld, een record. Dat is een tegenvaller voor het CBR, omdat personeel dubbel moet worden ingezet. Normaal kunnen kandidaten binnen zeven weken na hun aanvraag examen doen. Nu er veel examens zijn uitgesteld is het volgens het CBR de vraag of die termijn wordt gehaald. Dat hangt af van het weer en of er genoeg wordt gestrooid. Het CBR is bezorgd over berichten dat het strooizout opraakt. Er wordt alleen op hoofdwegen gestrooid en de examens zijn vooral in de bebouwde kom. Het CBR roept op ook daar te strooien.,Binnenland,https://nos.nl/artikel/127052-recordaantal-rijexamens-uitgesteld.html