2010-01-03 11:58:00,IJslanders tegen miljardenteruggave,Zeker een kwart van de IJslandse kiezers is tegen de nieuwe wet die de teruggave van ruim 3,5 miljard regelt aan Nederland en Groot-BrittannieÌˆ. Het gaat om geld dat verloren is gegaan door de val van Icesave. Meer dan 56.000 IJslanders hebben al een petitie getekend waarin zij vragen aan president Grimsson om niet akkoord te gaan met de wet. Omstreden Het parlement in Reykjavik stemde enkele dagen geleden in met de terugbetalingsregeling, maar Grimsson liet direct al weten er niet blij mee te zijn, omdat de regeling zeer omstreden is. Veel IJslanders zeggen niet te willen opdraaien voor fouten van de destijds particuliere bank Icesave. Als tussentijdse maatregel zijn grote delen van de tegoeden van de Britse en Nederlandse klanten van de bank uitgekeerd door de overheden van deze klanten. De uitgekeerde bedragen zijn een voorschot op geld dat de Britse en Nederlandse overheden verwachten uit IJsland. Volgens InDefense, de groep die de handtekeningen voor de petitie verzamelt, zal IJsland niet kunnen voldoen aan de voorgestelde betalingsregeling. Die regeling is tegelijk een voorwaarde voor IJsland om te worden opgenomen in de Europese Unie. Als president Grimmson weigert zijn handtekening te zetten, komt er een referendum en dan kan alles weer worden teruggedraaid.,Buitenland,https://nos.nl/artikel/126524-ijslanders-tegen-miljardenteruggave.html