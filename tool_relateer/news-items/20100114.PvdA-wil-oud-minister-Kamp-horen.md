2010-01-14 17:08:00,PvdA wil oud-minister Kamp horen,De PvdA wil dat de Tweede Kamer oud-minister Henk Kamp van Defensie hoort over zijn rol bij de Nederlandse steun aan de oorlog in Irak. Volgens de commissie-Davids heeft het toenmalige kabinet nuanceringen niet overgenomen, die de Nederlandse veiligheidsdiensten AIVD en MIVD maakten bij rapporten van buitenlandse inlichtingendiensten. Grote rol PvdA-Kamerlid Martijn van Dam zegt dat VVD'er Kamp destijds een grote rol heeft gespeeld. Kamp verdedigt zich in de media, en dan is het goed als hij dat ook in de Kamer komt doen, vindt de PvdA. De Kamer wil pas een besluit nemen over het plan van de PvdA, als het kabinet een uitgebreide reactie op het rapport van de commissie-Davids heeft gegeven.,Politiek,https://nos.nl/artikel/129103-pvda-wil-oud-minister-kamp-horen.html