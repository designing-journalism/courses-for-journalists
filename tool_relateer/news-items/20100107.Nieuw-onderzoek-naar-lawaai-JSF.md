2010-01-07 14:34:00,Nieuw onderzoek naar lawaai JSF,Er komt een nieuw onderzoek naar de geluidsoverlast van de Joint Strike Fighter. Het is nog niet bekend wie dat gaat uitvoeren. Volgens Amerikaanse cijfers ligt het volume van de JSF op 124 decibel. Dat zou betekenen dat de JSF bijna niet in Nederland mag vliegen. Uit onderzoek van het Nationaal Lucht- en Ruimtevaartlaboratorium blijkt echter dat het geluidsniveau op 110 decibel uitkomt. Friesland De provincie Friesland en omwonenden van vliegbasis Leeuwarden vertrouwen de cijfers niet. Staatssecretaris De Vries van Defensie heeft daarom ingestemd met een nieuw onderzoek. Hij spreekt van een second opinion. De Tweede Kamer praat volgende maand over de geluidsoverlast van de JSF.,Politiek,https://nos.nl/artikel/127483-nieuw-onderzoek-naar-lawaai-jsf.html