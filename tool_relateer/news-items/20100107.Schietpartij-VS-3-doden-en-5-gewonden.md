2010-01-07 21:24:00,Schietpartij VS: 3 doden en 5 gewonden,In een fabriek in de Amerikaanse stad St. Louis zijn bij een schietpartij drie doden gevallen, waaronder de schutter. Volgens de politie zijn er ook vijf gewonden. Drie gewonden liggen in kritieke toestand in het ziekenhuis. De andere twee zijn lichtgewond geraakt. De dader zou de 51-jarige Timothy Hendron zijn, een voormalige werknemer van de fabriek van ABB Power. De man is verwikkeld in een rechtzaak met zijn oud-werkgever. Het duurde bijna vier uur voordat een arrestatieteam de vermoedelijke schutter vond. De politie kan nog niet zeggen of hij zichzelf heeft doodgeschoten.,Buitenland,https://nos.nl/artikel/127516-schietpartij-vs-3-doden-en-5-gewonden.html