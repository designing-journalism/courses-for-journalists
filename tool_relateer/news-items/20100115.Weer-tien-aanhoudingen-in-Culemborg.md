2010-01-15 05:26:00,Weer tien aanhoudingen in Culemborg,In de Culemborgse wijk Terweijde zijn gisternacht weer tien mensen opgepakt. De aanhoudingen waren onder meer voor verboden wapenbezit. Ook konden enkele mensen zich niet legitimeren. Vanwege de recente rellen in de wijk gelden er een samenscholingsverbod en een noodverordening. In totaal zijn 41 mensen aangehouden sinds Oud en Nieuw, toen het in Culemborg uit de hand liep. Nog vijf arrestanten zitten vast. Streng Volgens de politie is het niet onrustig in de wijk, maar wordt streng opgetreden tegen iedereen die er niets te zoeken heeft. De noodmaatregelen zijn nog tot en met maandag van kracht.,Binnenland,https://nos.nl/artikel/129231-weer-tien-aanhoudingen-in-culemborg.html