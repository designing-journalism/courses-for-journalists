2010-01-12 10:48:00,Volkenrechtelijk mandaat ontbrak,Er was geen adequaat volkenrechtelijk mandaat voor de Amerikaans-Britse inval in Irak in 2003.Dat is een van de conclusies van de commissie-Davids. Davids schrijft dat het Nederlandse kabinet zich heeft gebaseerd op de VN-Veiligheidsraadresoluties over Irak uit de jaren negentig. Maar volgens Davids kan de tekst van resolutie 1441 redelijkerwijs niet uitgelegd worden als een vrijbrief voor individuele lidstaten om zonder nadere besluitvorming door de Veiligheidsraad met militair geweld de naleving van de resoluties af te dwingen. De inval was dus niet gelegitimeerd door de VN.,Politiek,https://nos.nl/artikel/128547-volkenrechtelijk-mandaat-ontbrak.html