2010-01-14 09:40:00,ChaÃÅvez:uitstel rantsoenering stroom,De Venezolaanse president Chavez heeft de rantsoenering van stroom in de hoofdstad Caracas opgeschort. De president wilde het energietekort in Venezuela aanpakken door regelmatig op verschillende plekken de stroom uit te schakelen, tot soms wel vier uur per dag. Omdat daarbij op de eerste dag echter al fouten werden gemaakt, wil Chavez eerst onderzoeken waar het mis ging. Volgens de president kreeg een wijk twee keer te maken met een stroomonderbreking en vielen op een gegeven moment ook de verkeerslichten uit in Caracas. "Genoeg. Als dit is wat er gebeurt, dan zijn er fouten gemaakt", liet de president weten. Chavez ontsloeg meteen de minister van Energie, omdat die volgens hem verantwoordelijk is voor de rommelige manier waarop het plan is uitgevoerd. Droogte De stroomonderbrekingen zijn nodig omdat door grote droogte het waterpeil van het stuwmeer bij de Guri Dam flink gedaald. Die waterkrachtcentrale voorziet het grootste deel van Venezuela van stroom. In de overige delen van Venezuela zal nog de stroom van tijd tot tijd uitgeschakeld worden. Ook andere besparingsregels blijven van kracht. Zo werken veel ambtenaren deze dagen maar to 13.00 uur om elektriciteit te besparen. Eind mei begint het regenseizoen in Zuid-Amerika en moet ook het stuwmeer bij de dam weer vollopen.,Buitenland,https://nos.nl/artikel/128990-chavez-uitstel-rantsoenering-stroom.html