2010-01-14 07:38:00,38 doden bij busongeluk Papoea-Nieuw-Guinea,In Papoea-Nieuw-Guinea zijn twee bussen met passagiers frontaal op elkaar gebotst. Daarbij zijn 38 mensen om het leven gekomen; 18 raakten er gewond. Het ongeluk gebeurde doordat beide bussen op het midden van de weg reden. De chauffeurs probeerden gaten in de weg te ontwijken. Volgens de politie rijden de bussen op Papoea-Nieuw-Guinea te snel over de slechte wegen. Er komen regelmatig ongelukken voor. In juni vorig jaar kwamen 21 mensen om bij een groot verkeersongeluk.,Buitenland,https://nos.nl/artikel/128969-38-doden-bij-busongeluk-papoea-nieuw-guinea.html