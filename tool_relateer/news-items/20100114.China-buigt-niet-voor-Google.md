2010-01-14 12:03:00,China buigt niet voor Google,China lijkt niet van plan om te zwichten voor de dreigementen van het Amerikaanse internetbedrijf Google. Het bedrijf dat dinsdag dreigde zich terug te trekken uit China, omdat het weigert nog langer censuur toe te passen op de resultaten van zijn zoekmachine. In een reactie zei de Chinese overheid dat buitenlandse bedrijven welkom zijn in China, maar dat ze zich moeten houden aan de wet. Hack Het bewind reageerde ook op de beschuldiging van Google dat vanuit China een aanval van hackers op de mailboxen van mensenrechtenactivisten en bedrijven was georganiseerd. De minister van Informatie benadrukte dat hacken volgens de wet verboden is en dat Peking zelf ook geregeld het slachtoffer van hackers is. Gesprekken Het is onduidelijk of Google het dreigement doorzet en daadwerkelijk zijn activiteiten in China stopzet. Het bedrijf heeft bekendgemaakt dat het nog deze week om tafel wil zitten met de autoriteiten in Peking. Google is in China niet de grootste zoekmachine. Baidu.com heeft in het Aziatische land een marktaandeel van zestig procent.,Buitenland,https://nos.nl/artikel/128995-china-buigt-niet-voor-google.html