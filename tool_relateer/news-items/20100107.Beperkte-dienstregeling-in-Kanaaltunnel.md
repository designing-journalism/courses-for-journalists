2010-01-07 20:17:00,Beperkte dienstregeling in Kanaaltunnel,Door de Kanaaltunnel rijden tot en met zondag minder treinen. Vervoerder Eurostar heeft een beperkte dienstregeling ingesteld. Zowel 's ochtends als 's avonds vertrekken minder hogesnelheidstreinen vanuit Parijs en Brussel naar Londen en terug. De aanleiding is het winterse weer dat voor problemen zorgt. Defecten Voor Kerst ontstond er chaos, nadat vijf passagierstreinen urenlang bleven steken in de Kanaaltunnel. Pas na drie dagen werd het treinverkeer hervat. De problemen werden toen veroorzaakt door sneeuw op de trein en grote temperatuurverschillen tussen de tunnel en er buiten. Ook vanochtend waren er problemen. Een passagierstrein met 240 reizigers zat twee uur vast in de Kanaaltunnel door een technisch mankement.,Buitenland,https://nos.nl/artikel/127569-beperkte-dienstregeling-in-kanaaltunnel.html