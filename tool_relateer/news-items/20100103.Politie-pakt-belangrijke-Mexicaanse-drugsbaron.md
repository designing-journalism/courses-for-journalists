2010-01-03 13:49:00,Politie pakt belangrijke Mexicaanse drugsbaron,Een van de belangrijkste drugsbazen van Mexico, Carlos Beltran Leyva, is gearresteerd. Bij zijn arrestatie, vorige week al, had hij twee wapens op zak, munitie en een vals rijbewijs. Hij werd opgepakt in de stad Culiacan, in de staat Sinaloa, waar hij met vier broers een drugsbende was begonnen. Twee weken eerder werd een van de vijf broers, Arturo Beltran Leyva, gedood door mariniers na een urenlange spectaculaire schietpartij. Arturo was de leider van het drugskartel. Menens Broer Mario Beltran Leyva loopt nog vrij rond. Op zijn hoofd staat een prijs van 1,3 miljoen euro. Een andere broer, Alfredo, was al in januari 2008 opgepakt. Volgens de Amerikaanse drugsbestrijdingsdienst DEA, die heeft geholpen bij de zoektocht naar de man, gaan er in het criminele circuit geruchten over pogingen Alfredo uit de gevangenis te bevrijden. Met het aanpakken van de broers wil de Mexicaanse president Felipe CalderoÃÅn laten zien dat het hem menens is met de strijd tegen de drugs. Drie jaar geleden begon hij zijn aanval tegen de drugskartels met de inzet van bijna 50.000 soldaten en politie. Meedogenloos De strijd tussen de drugsbroers en de overheid gaat hard tegen hard. Enkele dagen na het doodschieten van Arturo werd een meedogenloze wraakactie uitgevoerd. Enkele uren na de begrafenis van een marinier die om het leven kwam bij de schietpartij, werden zijn moeder en enkele familieleden vermoord. De moorden brachten een schok teweeg in Mexico, een land dat toch veel slecht nieuws over drugsgeweld gewend is. Ondanks de massale inzet van politie en leger zijn sinds 2006 zo'n 15.000 mensen vermoord door de drugsbendes.,Buitenland,https://nos.nl/artikel/126584-politie-pakt-belangrijke-mexicaanse-drugsbaron.html