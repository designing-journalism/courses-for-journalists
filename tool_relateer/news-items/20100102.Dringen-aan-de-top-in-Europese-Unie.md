2010-01-02 13:53:00,Dringen aan de top in Europese Unie,Herstel van de economie staat hoog op de agenda van de EU. Zowel 'president' Herman van Rompuy van de unie als voorzitter Spanje vindt economisch herstel verreweg het belangrijkste onderwerp. De Belgische oud-premier is sinds gisteren voorzitter van de Europese Raad. Dat wil zeggen dat hij de toppen van regeringsleiders leidt. Naast hem staat Spanje aan het roer, dat op nieuwjaarsdag het halfjaarlijkse voorzitterschap van de EU overnam van Zweden. Macht De komende maanden moeten uitwijzen hoe de samenwerking tussen Van Rompuy en voorzitter Spanje uitpakt. Vaststaat dat Spanje door de komst van de president minder te doen heeft dan de voorzitters in het verleden. Bovendien hebben Brussel en Madrid te maken met een Europees Parlement dat met ingang van gisteren meer macht heeft. Nieuwe strategie Van Rompuy bereidt de EU voor op een nieuwe strategie en voorspelt een strakker keurslijf. "We moeten dat goed bespreken, want niet iedereen houdt daarvan. Maar het moet meer dwingend zijn dan nu." De economische groei in de EU blijft de komende jaren naar verwachting op een laag niveau steken. "Dat is niet verenigbaar met de financiering van de sociale welvaart", zegt Van Rompuy. Voorbeeld Over de richting van het economisch beleid lijkt Spanje op het eerste gezicht op hetzelfde spoor te zitten als Van Rompuy. In zijn nieuwjaarstoespraak zei premier Zapatero dat Europa productiever en vernieuwender moet worden met meer aandacht voor het milieu. De invloed van Madrid in Europa is kleiner dan de omvang van het land doet vermoeden. In vergelijking met landen als Frankrijk en Groot-BrittannieÌˆ heeft Spanje in Brussel minder macht. Daar komt bij dat Spanje in economisch opzicht niet geldt als een voorbeeld voor Europa, omdat het harder door de crisis is getroffen dan de meeste andere landen in de EU.,Buitenland,https://nos.nl/artikel/126417-dringen-aan-de-top-in-europese-unie.html