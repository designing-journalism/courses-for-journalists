2010-01-14 14:12:00,Rouvoet: allochtone meisjes moeten sporten,Minister Rouvoet van Jeugd en Gezin vindt dat ouders van allochtone meisjes hun dochters moeten stimuleren om te gaan sporten. Gemeenten moeten daarover in contact komen met de ouders, zo zei de minister. Van alle kinderen in Nederland is 14 procent van de jongens en 17 procent van de meisjes te dik. Het gaat dan vooral om kinderen uit een lager sociaal milieu en jongeren van allochtone afkomst. Voetbalclubs Rouvoet maakt zich vooral zorgen over het gewicht van allochtone meisjes. "Ik zie veel allochtone jongens sporten. Je ziet ook bij grote voetbalclubs dat ze goed vertegenwoordigd zijn", aldus Rouvoet op een congres in Utrecht. "Maar hoe zit het met allochtone meiden? Waar sporten ze? Mogen zij wel sporten?" Rouvoet wees erop dat overgewicht kan leiden tot allerlei klachten. Onlangs startte een breed project om de jeugd gezonder te laten leven.,Politiek,https://nos.nl/artikel/129047-rouvoet-allochtone-meisjes-moeten-sporten.html