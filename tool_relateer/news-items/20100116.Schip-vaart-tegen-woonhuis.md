2010-01-16 16:18:00,Schip vaart tegen woonhuis,In Zaandam is vanochtend een schip tegen een woonhuis gevaren. Het huis ligt aan een bocht in de rivier, waar het schip door onbekende reden rechtdoor voer. Het ging om een onbeladen binnenvaartschip. Er zijn geen gewonden gevallen. Het gezin dat in het huis woont, kwam met de schrik vrij. Ook de kapitein liep geen letsel op. Hij wordt door de politie verhoord. Onbewoonbaar? "We werden wakker omdat mijn moeder gilde 'Er zit een boot in ons huis'", zo vertelt één van de kinderen aan RTV Noord-Holland. "Er ligt nu veel glas, want de ramen zijn gebroken, alle stenen zijn uit de tuin en er zitten scheuren in de muur." Momenteel wordt er onderzocht of het huis nog bewoonbaar is. Het gezin is tijdelijk ergens anders ondergebracht. ,Binnenland,https://nos.nl/artikel/129557-schip-vaart-tegen-woonhuis.html