2010-01-10 15:04:00,Ook overlast in België en Duitsland,In België heeft het winterse weer tot twee dodelijke ongelukken geleid. Op een snelweg bij Brussel overleed een vrouw nadat ze door de gladheid tegen de vangrail was gebotst. Hetzelfde overkwam een man op een boulevard in Luik. Verder waren er in België ongelukken met alleen blikschade. De luchthavens van Brussel en Charleroi hebben weinig last van het weer. Wel zijn er vertragingen omdat vliegtuigen ijsvrij moeten worden gemaakt. In Duitsland moesten op een snelweg honderden mensen uit hun auto worden bevrijd. Door een ongeluk was een file ontstaan, waarna ze ingesneeuwd raakten.,Buitenland,https://nos.nl/artikel/128163-ook-overlast-in-belgie-en-duitsland.html