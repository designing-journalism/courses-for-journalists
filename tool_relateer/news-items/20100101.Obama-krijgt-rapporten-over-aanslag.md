2010-01-01 05:30:00,Obama krijgt rapporten over aanslag,President Obama heeft de eerste rapporten gekregen over de mislukte aanslag op een vliegtuig bij Detroit. De rapporten gaan over de gaten in de beveiliging die het mogelijk maakten dat de Nigeriaanse dader met springstof aan boord kon komen van een vlucht naar de Verenigde Staten. Van de Nigeriaan bleken allerlei gegevens beschikbaar te zijn bij de verschillende Amerikaanse veiligheidsdiensten, maar die waren niet doorgegeven. Vakantie Obama spraak gisteren al met de minister van Binnenlandse Veiligheid, Janet Napolitano, en antiterrorisme-adviseur John Brennan. In de VS is bezorgd gereageerd op de activiteiten van de 23-jarige Nigeriaan. Obama is op vakantie in HawaiÌˆ, waar hij de voorlopige rapporten zal bestuderen. Dinsdag praat hij erover met de hoofden van de veiligheidsdiensten.,Buitenland,https://nos.nl/artikel/126236-obama-krijgt-rapporten-over-aanslag.html