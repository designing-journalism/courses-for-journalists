2010-01-12 17:21:00,Recordwinst voor Amerikaanse centrale bank,De Federal Reserve, de centrale bank van de Verenigde Staten, heeft het afgelopen jaar een recordwinst van 52,1 miljard dollar geboekt, omgerekend zo'n 36 miljard euro. Het is het hoogste bedrag sinds de oprichting van de bank in 1913. Het bedrag wordt volledig uitgekeerd aan de Amerikaanse overheid. Staatsobligaties De hoge winst komt vooral door de Amerikaanse crisismaatregelen. Om rentes laag te houden en groei te stimuleren, kocht de Federal Reserve veel staatsobligaties op. De rente hierop leverde de Fed miljarden op. Het vorige winstrecord dateert uit 2007. Toen verdiende de bank 34,6 miljard dollar. In 2008 bedroeg de winst 31,7 miljard dollar.,Buitenland,https://nos.nl/artikel/128659-recordwinst-voor-amerikaanse-centrale-bank.html