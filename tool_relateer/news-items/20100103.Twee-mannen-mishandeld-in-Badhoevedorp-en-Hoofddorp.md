2010-01-03 20:51:00,Twee mannen mishandeld in Badhoevedorp en Hoofddorp,In Hoofddorp en Badhoevedorp zijn gisteravond twee mannen zwaar mishandeld door jongeren. Een man van 21 liep in Badhoevedorp forse hoofdwonden op toen hij in elkaar werd geslagen door drie minderjarige jongens. Die werden later op de avond opgepakt. In Hoofddorp veroorzaakte een groep van twaalf dronken jongeren overlast op een parkeerplaats. Ze schreeuwden en draaiden harde muziek. Toen een man vroeg of de groep wilde weggaan, werd hij door sommige jongeren getrapt en geslagen. De politie is nog op zoek naar die daders.,Binnenland,https://nos.nl/artikel/126669-twee-mannen-mishandeld-in-badhoevedorp-en-hoofddorp.html