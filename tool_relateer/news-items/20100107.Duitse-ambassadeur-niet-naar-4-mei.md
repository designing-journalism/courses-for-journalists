2010-01-07 20:05:00,Duitse ambassadeur niet naar 4 mei,De Duitse ambassadeur Thomas Läufer is op 4 mei niet aanwezig bij de Nationale Herdenking op de Dam. In de serie 'De Oorlog' van de NPS zei de ambassadeur dat er geen beletsel meer is om hem uit te nodigen, omdat de betrekkingen sterk zijn verbeterd. In een gezamenlijke verklaring zeggen de ambassadeur en het Nationaal Comité 4 en 5 mei nu dat er sprake is van een misverstand. De herdenking op de Dam heeft een nationaal karakter en daarom worden er geen officiële buitenlandse vertegenwoordigers uitgenodigd. Op persoonlijke titel is iedereen op 4 mei op de Dam in Amsterdam welkom, schrijft het Nationaal Comité op zijn website.,Binnenland,https://nos.nl/artikel/127568-duitse-ambassadeur-niet-naar-4-mei.html