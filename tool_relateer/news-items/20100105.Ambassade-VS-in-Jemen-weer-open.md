2010-01-05 08:13:00,Ambassade VS in Jemen weer open,De Amerikaanse ambassade in Jemen is weer open. Zondag werden de Amerikaanse en de Britse ambassade gesloten omdat er een aanslag zou dreigen en omdat de situatie in Jemen niet stabiel genoeg zou zijn. Volgens de VS heeft het Arabische land voldoende veiligheidsmaatregelen genomen. Gisteren doodden Jemenitsche troepen twee al-Qaidastrijders die westerse ambassades zouden hebben bedreigd. Ook op de Britse ambassade is het werk hervat, maar het gebouw blijft nog gesloten voor publiek. Ontraden Gisteren besloot Nederland zijn consulaat en de visumafdeling te sluiten. De ambassade is wel open. Volgens het ministerie van Buitenlandse Zaken was dat uit voorzorg. Er zou geen concrete terreurdreiging zijn tegen Nederland. Buitenlandse Zaken ontraadt reizen naar Jemen voor Nederlanders die daar niet persé hoeven te zijn. Het is beter om sommige delen van het land helemaal te mijden, zegt het ministerie. Er zijn nu zestig tot zeventig Nederlanders in Jemen. Belangstelling Sinds de mislukte aanslag op een Amerikaans vliegtuig op Eerste Kerstdag, staat Jemen sterk in de belangstelling bij veiligheidsdiensten. De Nigeriaan die het toestel wilden laten exploderen, was een Nigeriaan die bij een lokale tak van al-Qaida in Jemen een terroristische opleiding zou hebben gehad.,Buitenland,https://nos.nl/artikel/126941-ambassade-vs-in-jemen-weer-open.html