2010-01-07 11:16:00,Ook zout voor snelwegen op rantsoen,Niet alleen bij gemeenten raakt het strooizout op, ook bij Rijkswaterstaat is de bodem in zicht. Rijkswaterstaat, verantwoordelijk voor de gladheidsbestrijding op de snelwegen, overlegt over een noodplan. Dat kan inhouden dat er minder preventief wordt gestrooid. Vandaag praat Rijkswaterstaat hierover met andere wegbeheerders, de politie en de ANWB. Mark Zwaan van Rijkswaterstaat: "We moeten een keuze maken welke wegen of delen van wegen we wel of niet strooien". Ineens Gisteren is volgens Zwaan zout aangevoerd en ook de komende dagen worden nieuwe ladingen verwacht. Verder verdeelt Rijkswaterstaat de overgebleven voorraad zoveel mogelijk over het land, om te voorkomen dat er op sommige plaatsen helemaal geen zout meer is. Zwaan spreekt tegen dat de verkeerschaos van gisteren rond Amsterdam een gevolg is van zoutgebrek. "Er viel ineens zoveel sneeuw, daar konden we niet tegenop.",Binnenland,https://nos.nl/artikel/127403-ook-zout-voor-snelwegen-op-rantsoen.html