2010-01-13 18:41:00,Rapport-Davids heeft gevolgen voor Brits Irak-onderzoek,Door correspondent Arjen van der Horst De conclusies van de commissie-Davids zullen verstrekkende gevolgen hebben voor het Britse Irak-onderzoek. Dat zegt de Britse hoogleraar en advocaat Philippe Sands, een vooraanstaand expert op het gebied van internationaal recht en oorlogsrecht. "Volgens Sands, die zelf voor de commissie-Davids verscheen, was de Nederlandse aanpak uniek. Er zijn in verschillende landen al vele onderzoeken geweest naar de oorlog in Irak, maar in Nederlands was het voor het eerst dat een onafhankelijke commissie die voor een groot deel bestond uit juridische experts, het onderzoek uitvoerde. Wettelijk mandaat Net als Nederland heeft de Britse regering altijd gezegd dat de bestaande VN-resolutie 1441 de wettelijke basis verleende voor de invasie in Irak. Na de conclusies van de commissie-Davids zal het bijzonder moeilijk worden voor de Britse regering om vol te houden dat er een wettelijk mandaat was, zegt Sands. "We hebben nu een gezaghebbend, onafhankelijk standpunt dat een andere benadering heeft gevolgd. Ik had ook niet anders verwacht van de voormalige president van de Nederlandse Hoge Raad, een voormalige Europese rechter en vooraanstaande experts als Nico Schrijver. Ze hebben hun werk grondig verricht." Onvoldoende ervaring Sands heeft geen hoge verwachting van de Britse Irak-commissie die bestaat uit oud-ambtenaren en historici. "Ik heb er niet veel vertrouwen in de samenstelling van de Britse onderzoekscommissie. Niet omdat ze niet onafhankelijk genoeg zijn, maar omdat ze de verkeerde personen voor deze taak zijn. Ze hebben onvoldoende ervaring in juridische zaken." ,Buitenland,https://nos.nl/artikel/128913-rapport-davids-heeft-gevolgen-voor-brits-irak-onderzoek.html