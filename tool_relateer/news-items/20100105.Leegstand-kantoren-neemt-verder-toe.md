2010-01-05 16:18:00,Leegstand kantoren neemt verder toe,Door de recessie is de leegstand van Nederlandse kantoren in het afgelopen jaar verder toegenomen. Vorig jaar stond er volgens het vastgoedadviesbureau DTZ Zadelhoff 10 procent meer kantoorruimte leeg dan in 2008. Toch zijn de prijzen van kantoorruimtes relatief hoog gebleven. Dat komt doordat banken er niet voor kiezen om panden van bedrijven in geldnood op veilingen te koop aan te bieden. Verkoop zou te weinig opleveren. Een andere ontwikkeling is dat er vrij veel verborgen leegstand is. Bedrijven houden bewust lege ruimtes aan voor als er weer betere tijden aanbreken.,Economie,https://nos.nl/artikel/127029-leegstand-kantoren-neemt-verder-toe.html