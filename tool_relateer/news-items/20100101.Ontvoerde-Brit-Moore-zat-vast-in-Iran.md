2010-01-01 19:35:00,Ontvoerde Brit Moore zat vast in Iran,De Brit Peter Moore, die in mei 2007 in Bagdad werd ontvoerd, heeft een deel van de tijd vastgezeten in Iran. Dat hebben Amerikaanse inlichtingendiensten gemeld. De computerexpert keerde vandaag terug in Groot-BrittannieÌˆ. De Britse krant de Guardian meldde deze week dat de ontvoering het werk was van de Iraanse Revolutionaire Garde. Sjiitische milities Moore zou computergegevens hebben over grote sommen hulpgeld voor Irak, die worden doorgesluisd naar sjiitische milities in Irak, die gesteund worden door Iran. De inlichtingendiensten onderzoeken de rol van Iran, maar concluderen nu al dat Moore inderdaad in Iran is geweest.,Buitenland,https://nos.nl/artikel/126352-ontvoerde-brit-moore-zat-vast-in-iran.html