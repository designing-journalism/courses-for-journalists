2010-01-05 11:53:00,Slob wil eensgezindheid in coalitie,Fractievoorzitter Slob van de ChristenUnie roept de coalitiepartijen op niet het beeld van besluiteloosheid en onderlinge meningsverschillen te voeden. In een nieuwjaarstoespraak op het partijbureau in Amersfoort zei hij dat het kabinet zich niet hoeft te schamen voor de bereikte resultaten in de afgelopen jaren. Maar die resultaten sneeuwen nu te vaak onder en het imago van het kabinet is daardoor niet goed, zei Slob. Interviews Volgens Slob wordt soms het beeld van controverses tussen CDA en PvdA gevoed door leden van het kabinet. Hij verwees onder andere naar interviews in Elsevier en Vrij Nederland met de partijleiders Balkenende en Bos rond de Kerstdagen. 'Er moet een onvoorwaardelijk commitment zijn aan deze coalitie. Als dat ontbreekt lopen we dit jaar als coalitie vast', zei hij.,Politiek,https://nos.nl/artikel/126980-slob-wil-eensgezindheid-in-coalitie.html