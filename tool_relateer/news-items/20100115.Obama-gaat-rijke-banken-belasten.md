2010-01-15 09:07:00,Obama gaat rijke banken belasten,De Amerikaanse president Obama legt de grootste financiële instellingen in de VS een nieuwe belasting op. Hij wil zo een deel van het publieke geld terughalen dat is gebruikt om de financiële sector te redden tijdens de crisis. De kosten van die reddingsoperatie zijn al opgelopen tot zo'n 117 miljard dollar. De nieuwe belasting moet 90 miljard opleveren en verwacht wordt dat die gaat gelden voor effectenmakelaars, banken en verzekeraars die meer dan 50 miljard dollar aan bezittingen hebben. De auto-industrie, Freddie Mac en Fannie Mae zijn uitgezonderd van de maatregel.,Buitenland,https://nos.nl/artikel/129234-obama-gaat-rijke-banken-belasten.html