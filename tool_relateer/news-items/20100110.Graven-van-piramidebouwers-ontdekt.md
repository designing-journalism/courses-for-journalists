2010-01-10 19:58:00,Graven van piramidebouwers ontdekt,Egyptische archeologen hebben graven gevonden van arbeiders die geholpen hebben bij de bouw van de Piramides van Gizeh. De graven zijn ruim 4000 jaar oud en liggen vlakbij de hoofdstad Caïro. De graven zijn gemaakt van een mengsel van steen, klei en zand. Er liggen alleen arbeiders die tijdens het werk om het leven kwamen. Runderen en schapen Volgens de archeologen kregen de 10.000 arbeiders dagelijks 21 runderen en 23 schapen van boerderijen in het noorden en zuiden toegstuurd om op te eten en werden ze om de drie maanden afgelost door nieuwe arbeiders. In 1990 werden voor het eerst bij Caïro graven van piramidebouwers gevonden. Door die ontdekking kwamen archeologen erachter dat de piramides zijn gemaakt door arbeiders en niet door slaven. Die zouden volgens historici niet bij een piramide begraven mogen worden.,Buitenland,https://nos.nl/artikel/128228-graven-van-piramidebouwers-ontdekt.html