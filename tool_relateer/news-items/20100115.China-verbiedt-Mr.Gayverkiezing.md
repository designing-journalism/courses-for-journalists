2010-01-15 15:27:00,China verbiedt Mr.Gayverkiezing,In China is op last van de politie de eerste Mr. Gayverkiezing uit de geschiedenis van het land afgelast. De organisatie kreeg dat een uur voor het begin van politiemensen te horen. De schoonheidsverkiezing zou plaatsvinden in een nachtclub in Peking. Het evenement werd gezien als een teken van een nieuwe tolerante houding jegens homo's in China. Modeshow "Volgens de politie hebben we niet de juiste vergunning", aldus een van de organisatoren. "Ik ben teleurgesteld, maar niet verrast. De politie kwam hier vlak voor het begin van de show opdagen. Van tevoren zijn we nergens voor gewaarschuwd." Naast de Mr. Gayverkiezing stond ook een modeshow op het programma. Die zou worden gepresenteerd door een travestiet. Stoornis Tot 1997 was homoseksualiteit in China strafbaar. In 2001 verdween het van de lijst van geestelijke stoornissen.,Buitenland,https://nos.nl/artikel/129335-china-verbiedt-mr-gayverkiezing.html