2010-01-09 19:11:00,Drukte bij spoedeisende hulp blijft uit,De verwachte drukte bij de spoedeisende hulp is uitgebleven. Veel ziekenhuizen gingen ervan uit dat ze vanwege de gladheid veel botbreuken zouden moeten behandelen, maar doordat het met die gladheid over het algemeen wel meeviel, meldden zich veel minder patiënten dan verwacht. Dat blijkt uit een rondgang van het ANP. Het Rotterdamse Maasstad Ziekenhuis had vandaag vijftien patiënten met gekneusde of gebroken botten. Het Bronovo Ziekenhuis in Den Haag er vandaag tien. Dat zijn er beduidend minder dan eerder deze week, zegt een woordvoerder. Ook in ziekenhuizen elders in het land was het rustig. Een woordvoerder van het Nijmeegse UMC St. Radboud denkt dat veel mensen binnen zijn gebleven door de weerwaarschuwingen van het KNMI.,Binnenland,https://nos.nl/artikel/128027-drukte-bij-spoedeisende-hulp-blijft-uit.html