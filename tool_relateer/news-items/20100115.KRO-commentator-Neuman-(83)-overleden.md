2010-01-15 12:50:00,KRO-commentator Neuman (83) overleden,Oud-politiek commentator en directeur van het instituut Clingendael Henk Neuman is overleden. Neuman werkte voor het katholieke blad De Tijd en was politiek commentator van de KRO. Zoals mr. G.B.J. Hiltermann voor de AVRO becommentarieerde Neuman op zondag voor de KRO de internationale politiek. Later duidde hij nieuws in het NOS-Journaal. Directeur In 1983 werd Neuman de eerste directeur van het Instituut voor Internationale Betrekkingen Clingendael. Hij bleef dat tot zijn pensioen in 1990. Neuman was actief CDA-lid. Van Agt wilde hem als minister voor Ontwikkelingssamenwerking, maar Neuman bedankte voor de eer. Henk Neuman is 83 jaar geworden.,Binnenland,https://nos.nl/artikel/129307-kro-commentator-neuman-83-overleden.html