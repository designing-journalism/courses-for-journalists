2010-01-01 09:55:00,Zeeuw wint 27,5 miljoen in Staatsloterij,De hoofdprijs van de oudejaarstrekking van de Staatsloterij is gevallen in de provincie Zeeland. De winnaar had een heel lot gekocht en krijgt daarom ook het hele bedrag van 27,5 miljoen euro op zijn rekening gestort. Het winnende nummer was GA 00 46 69. De jackpot, van 10,6 miljoen euro, viel op een heel lot dat was verkocht in Noord-Brabant. De staatsloten waren dit keer niet uitverkocht. In totaal zat er 83 miljoen euro in de prijzenpot. Vanavond maakt de Postcodeloterij op RTL 4 bekend waar hun grote prijs is gevallen, een bedrag van 30 miljoen euro.,Binnenland,https://nos.nl/artikel/126247-zeeuw-wint-27-5-miljoen-in-staatsloterij.html