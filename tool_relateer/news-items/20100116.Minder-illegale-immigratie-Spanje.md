2010-01-16 21:15:00,Minder illegale immigratie Spanje,Het aantal Afrikanen dat illegaal de Spaanse kust weet te bereiken, is vorig jaar bijna gehalveerd. Een kleine 7300 illegale immigranten wisten met hun bootjes in Spanje te komen, heeft de minister van Binnenlandse Zaken bekendgemaakt. Betere controle Vooral op de kusten van de Canarische Eilanden kwamen minder illegalen aan, in vier maanden van 2009 kwam er zelfs niet één bootje. De afname van het aantal immigranten heeft volgens de minister te maken met de economische crisis en de intensievere controles in het kustgebied. Ook werd meer samengewerkt met de autoriteiten van West-Afrikaanse landen.,Buitenland,https://nos.nl/artikel/129622-minder-illegale-immigratie-spanje.html