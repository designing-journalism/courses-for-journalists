2010-01-15 11:41:00,Kwart minder inbraken in nieuw huis,Bewoners van huizen die sinds 1999 zijn gebouwd, hebben 25 procent minder kans op een inbraak dan die van oudere woningen. Dat blijkt uit onderzoek van de Universiteit van Tilburg. Dat komt doordat er sinds 1999 hogere eisen aan preventie worden gesteld, met name aan deuren en ramen. Die hebben volgens het onderzoek in de periode na '99 zeker 10.000 inbraken voorkomen. Verder blijkt dat het beter is om bij de bouw verplicht inbraakbeveiliging aan te brengen. Het stimuleren van de bewoners om het zelf te doen, werkt niet goed. Die zijn nauwelijks gevoelig voor voorlichting of subsidie.,Binnenland,https://nos.nl/artikel/129291-kwart-minder-inbraken-in-nieuw-huis.html