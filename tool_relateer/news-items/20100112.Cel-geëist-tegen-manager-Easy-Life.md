2010-01-12 17:11:00,Cel geëist tegen manager Easy Life,Tegen een oud-manager van het Helmondse beleggingsbedrijf Easy Life is drieënhalf jaar cel geëist. De 57-jarige Frits R. was volgens justitie op de hoogte van de miljoenenoplichting door het bedrijf. Hij zou niets hebben gedaan om het beleid te veranderen. In de Easy Life-fraudezaak staan nog drie oud-directeuren terecht. Het OM zegt dat de vier een criminele organisatie vormden die miljoenen euro's van beleggers heeft verduisterd. Justitie zegt dat van de ruim 40 miljoen euro die beleggers hadden geinvesteerd maar zeven miljoen echt is belegd. De rest ging op aan onder meer dure hotels, restaurants, auto's en onroerend goed. ,Binnenland,https://nos.nl/artikel/128656-cel-geeist-tegen-manager-easy-life.html