2010-01-07 08:22:00,Weinig vertraging meer op Schiphol,Op Schiphol heeft het vliegverkeer nog beperkt last van vertraging. Sommige vluchten zijn geannuleerd. De luchthaven heeft er wel last van dat het vliegveld Londen Gatwick dicht is. Gisteren had Schiphol veel problemen met de zware sneeuwval. Er waren maar twee banen open; een voor binnenkomend vliegverkeer en een voor vertrekkende vluchten. Hotels Er ontstond veel vertraging en een tiental vluchten werd geschrapt. Enkele honderden reizers werden in hotels opgevangen. Schiphol raadt reizigers aan om voor ze aan hun reis beginnen contact op te nemen met hun vliegmaatschappij.,Binnenland,https://nos.nl/artikel/127371-weinig-vertraging-meer-op-schiphol.html