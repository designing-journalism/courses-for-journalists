2010-01-12 07:45:00,Sarah Palin commentator bij Fox,Sarah Palin gaat voor de televisie werken. Het conservatieve Amerikaanse kabelnetwerk Fox News heeft haar ingehuurd als politiek commentator en analist. Afgewogen nieuws De 45-jarige Palin werd twee jaar geleden plotseling beroemd toen ze door de Republikeinse presidentskandidaat John McCain werd aangetrokken als zijn kandidaat voor het vice-presidentschap. Palin is enthousiast over haar nieuwe baan, bij een werkgever die volgens haar eerlijk en afgewogen nieuws brengt. Kandidaat Volgens analisten kan Palins nieuwe baan haar flink wat publiciteit brengen. Daarvan zou ze kunnen profiteren als ze zich in 2012 mengt in de presidentsverkiezingen. Palin zelf heeft daar alleen over gezegd dat ze op dit moment niet van plan is zich kandidaat te stellen. ,Buitenland,https://nos.nl/artikel/128491-sarah-palin-commentator-bij-fox.html