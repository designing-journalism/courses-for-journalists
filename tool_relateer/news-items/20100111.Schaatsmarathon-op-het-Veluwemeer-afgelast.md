2010-01-11 11:01:00,Schaatsmarathon op het Veluwemeer afgelast,De schaatsmarathon op het Veluwemeer is afgelast. Door de sneeuwval van de laatste dagen is de ijsvloer te zwaar beschadigd. Ook is de vorst niet streng genoeg meer om voor voldoende aangroei van het ijs te zorgen. Volgens de KNSB ligt er op de plas bij Elburg te veel water op het ijs. De tocht zou morgen voor eerst sinds 1997 worden gehouden. Het is één van de twaalf klassiekers op natuurijs. Loosdrecht De Ronde van Loosdrecht werd wel gehouden. De vrouwen startten vanmorgen als eerste voor hun 60 kilometer, de mannen volgden om 11.00 uur voor 100 kilometer. Bij de vrouwen kwam de 24-jarige Carla Zielman rond het middaguur als eerste over de finish. "Het was vreselijk zwaar ijs", zei natuurijsspecialist achteraf. Ze was twee keer gevallen en moest op een gegeven moment een achterstand inhalen op de kopgroep. Van de ruim 60 schaatsters die 's ochtends vertrokken, haalden maar 27 de eindstreep. Ralf Zwitser won de tocht bij de mannen. Hij onstnapte 20 kilometer voor de finish uit de kopgroep en eindigde een minuut voor zijn achtervolgers. Rustige spits De ochtendspits was vanmorgen minder druk dan normaal. Rijkswaterstaat en de Verkeersinformatiedienst voorspelden dat het een drukke spits zou worden, maar volgens de ANWB zijn veel mensen op wintersport of hebben vorstverlet. De ANWB wees erop dat het vorige week op sneeuwloze dagen erg rustig was. Veel bouwvakkers konden niet werken vanwege het winterweer en hadden daarom vorstverlet. Ook nemen mensen die willen schaatsen een snipperdag. De snelwegen zijn volgens de ANWB goed begaanbaar. Het kan wel glad zijn op de wegen, maar Rijkswaterstaat zegt dat er genoeg zout is om de hele dag te kunnen strooien.,Binnenland,https://nos.nl/artikel/128281-schaatsmarathon-op-het-veluwemeer-afgelast.html