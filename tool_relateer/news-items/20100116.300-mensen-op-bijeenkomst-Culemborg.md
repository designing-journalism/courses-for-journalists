2010-01-16 20:35:00,300 mensen op bijeenkomst Culemborg,In Culemborg hebben zo'n driehonderd mensen een bijeenkomst bijgewoond over de rellen in de wijk Terweijde. Maandag wordt beslist of de noodverordening wordt verlengd, waarmee de politie en de ME duidelijk zichtbaar aanwezig zijn. In Terweijde is het al tijden onrustig door conflicten tussen Marokkaanse en Molukse Nederlanders. Tijdens de jaarwisseling kwam het tot rellen. De gemeente Culemborg hoopt over twee weken te kunnen beginnen met de inzet van zogeheten sociale veiligheidsteams. Die bestaan uit een wijkagent en een aantal buurtbewoners. De teams gaan de wijk in om hangjongeren aan te spreken.,Binnenland,https://nos.nl/artikel/129619-300-mensen-op-bijeenkomst-culemborg.html