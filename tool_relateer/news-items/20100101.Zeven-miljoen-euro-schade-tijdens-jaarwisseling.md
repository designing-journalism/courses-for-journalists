2010-01-01 18:55:00,Zeven miljoen euro schade tijdens jaarwisseling,Tijdens de jaarwisseling is voor zeven miljoen euro aan schade aangericht. Dat is de eerste schatting van het Verbond van Verzekeraars. Dat is een miljoen minder dan vorig jaar, maar veel minder dan twee jaar geleden. Dat was een rampjaar voor de verzekeraars.Tijdens die jaarwisseling werd er voor twaalf miljoen euro vernield en was er ook nog eens twintig miljoen euro schade aan scholen die in brand waren gestoken. Volgens het Verbond wordt het schadebedrag elk jaar minder omdat dat maatschappij niet meer accepteert dat we met zijn allen voor vandalisme opdraaien. "De politiek heeft daarin stelling genomen en dat werpt zijn vruchten af. De schade wordt nu geregeld verhaald op de daders zelf." Ter Horst De verzekeraars worden gesteund door minister Ter Horst van Binnenlandse Zaken. Die zei vandaag dat relschoppers individueel moeten worden aangepakt. "Ze moeten hard in hun portemonnee worden getroffen. Mensen die zich dit jaar hebben misdragen zouden volgend jaar als ze weer in de fout gaan een boete moeten krijgen van 10.000 euro". Dit jaar is daarmee al op kleine schaal geeÌˆxperimenteerd. De minister wil dat uitbreiden. Verder vindt de minister het "van de gekke" dat er zoveel politie moet worden ingezet rond de jaarwisseling.,Binnenland,https://nos.nl/artikel/126350-zeven-miljoen-euro-schade-tijdens-jaarwisseling.html