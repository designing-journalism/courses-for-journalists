2010-01-07 14:53:00,Kijkcijfers televisie niet gedaald,Nederlanders hebben vorig jaar gemiddeld drie uur en vier minuten per dag tv gekeken. Dat is net zoveel als in 2008, toen de kijkcijfers werden opgestuwd door het EK Voetbal en de Olympische Spelen. Doordat zulke evenementen nu ontbraken, daalde het marktaandeel van de publieke omroep van 37,3 procent tot 36,8 procent. Dat van RTL steeg van 26,9 procent tot 27,5 procent en dat van SBS daalde van 22,4 procent tot 21,7 procent. Nederland 1 was de best bekeken zender. Het best scoorde de uitzending van Boer Zoekt Vrouw waarin de boeren hun keuze bekendmaakten. Daar keken 4,5 miljoen mensen naar. Het was voor het eerst sinds 2002 dat op plaats e패e패n geen sportprogramma stond. Nieuws Verschillende nieuwsprogramma's werden het afgelopen jaar ook goed bekeken. In de top 25 van meest bekeken programma's staan onder anderen: het achtuurjournaal, de inauguratie van president Obama en het drama tijdens Koninginnedag. Op het web worden andere programma's bekeken dan op televisie. De top 25 van meest gestarte streams verschilt sterk met die van de gewone televisieprogramma's. Zo staat Goede Tijden Slechte Tijden met 207.000 kijkers op nummer e패e패n in de top 25. X-factor en Boer zoekt vrouw staan op nummer twee en drie met respectievelijk 206.000 en 184.000 hits. De online top 10: 1. Goede tijden slechte tijden 2. X-factor 3. Boer zoekt vrouw 4. Ushi en Dushi 5. Wereld draait door 6. ONM 7. Bananensplit 8. Gooische vrouwen 9. Wie is de Mol? 10. X-factor, de uitslag,Binnenland,https://nos.nl/artikel/127471-kijkcijfers-televisie-niet-gedaald.html