2010-01-07 00:27:00,Kopstuk al-Qaida in Jemen opgepakt,In Jemen is een leider van de lokale tak van al-Qaida gevangengenomen. Het is Mohammed al-Hanq, heeft het leger van Jemen gezegd. Hij maakte deel uit van een groep die maandag betrokken was bij een gevecht met veiligheidstroepen. Toen wist hij nog te ontkomen. De Britse en Franse ambassades in Jemen zijn weer open. Ze waren gesloten na de dreiging van een terreuraanslag. De lokale al-Qaidatak verklaarde de oorlog aan alle westerlingen in het land. De Amerikaanse ambassade was dinsdag weer opengegaan. De consulaire afdeling van de Nederlandse ambassade blijft nog dicht.,Buitenland,https://nos.nl/artikel/127346-kopstuk-al-qaida-in-jemen-opgepakt.html