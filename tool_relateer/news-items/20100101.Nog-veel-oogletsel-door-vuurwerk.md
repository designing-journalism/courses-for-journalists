2010-01-01 12:46:00,Nog veel oogletsel door vuurwerk,In het Oogziekenhuis in Rotterdam zijn 22 vuurwerkslachtoffers opgenomen met oogletsel. Volgens oogarts Tjeerd de Faber hebben acht mensen ernstig oogletsel. Bij drie van hen is de schade onherstelbaar en is het oog blind. De meeste slachtoffers stonden te kijken hoe anderen vuurwerk afstaken toen ze werden geraakt. Een kwart van de slachtoffers had zelf vuurwerk afgestoken. Het Oogziekenhuis Rotterdam heeft de indruk dat er net zoveel slachtoffers zijn als vorig jaar. Toen werden 24 mensen in het hele land blind aan een oog. Over anderhalve week maakt het Nederlands Oogheelkundig Gezelschap (NOG) bekend hoeveel mensen in het hele land oogletsel door vuurwerk opliepen. Het is het tweede jaar op rij dat alle oogartsen het aantal gevallen van oogletsel tijdens de jaarwisseling en de ernst ervan registreren. Andere verwondingen Er komen steeds meer berichten over andere verwondingen door vuurwerk. Zo moet een man in Soesterberg een hand missen door een zelfgemaakte vuurwerkbom. Vijf mensen in Nieuw-Vennep raakten lichtgewond door rondspattend vuurwerk.,Binnenland,https://nos.nl/artikel/126275-nog-veel-oogletsel-door-vuurwerk.html