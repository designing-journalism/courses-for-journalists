2010-01-13 10:13:00,Ongelukken op A6 en A15 door gladheid,Gladheid heeft op de Nederlandse wegen tot problemen geleid. De A6 in Flevoland was daardoor tot na de ochtendspits afgesloten. Automobilisten hadden last van sneeuw die de weg opwaaide. Dat resulteerde in tientallen aanrijdingen en slippartijen. Meer problemen Ook op de A15 bij Rotterdam-Charlois waren vanmorgen problemen. Daar botsten door de gladheid zeker tien auto's op elkaar. Niemand raakte gewond. In Zuid-Limburg bij Meerssen is de A2 in noordelijke richting nog altijd afgesloten. Rijkswaterstaat repareert een gat in het wegdek. Die afsluiting duurt nog tot zeker morgenochtend.,Binnenland,https://nos.nl/artikel/128790-ongelukken-op-a6-en-a15-door-gladheid.html