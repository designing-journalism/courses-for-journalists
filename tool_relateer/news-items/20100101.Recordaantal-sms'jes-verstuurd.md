2010-01-01 11:45:00,Recordaantal sms'jes verstuurd,Vannacht is een recordaantal sms'jes verstuurd. De drie grootste telecomaanbieders hadden het daar erg druk mee. KPN verwerkte er 27,7 miljoen, ruim drie miljoen meer dan vorig jaar. Er werd wel minder gebeld. Het aantal belminuten bij KPN was 9,1 miljoen lager dan vorig jaar. Het bedrijf had extra medewerkers ingezet om het verkeer goed te laten verlopen. Door de drukte op het netwerk ontstonden wachttijden, maar volgens KPN zijn alle boodschappen uiteindelijk op de goede plek aangekomen. Vodafone Ook bij Vodafone werd een recordaantal sms-berichten verwerkt: 25,2 miljoen sms'jes. Dat is een stijging van 14 procent ten opzichte van vorig jaar. Het aantal telefoongesprekken was ongeveer hetzelfde als bij de vorige jaarwisseling: 6,3 miljoen. Volgens Vodafone hebben zich geen problemen en storingen in het netwerk voorgedaan. Het duurde alleen af en toe even voor een bericht verstuurd was als gevolg van de drukte. T-Mobile Het T-Mobile Netwerk verwerkte vannacht 17,5 miljoen sms-berichten. Daarnaast werden er 8 miljoen telefoongesprekken gevoerd. Voor T-Mobile was dit minder dan vorig jaar. Toen werden er nog 19 miljoen sms'jes verstuurd en 10 miljoen telefoongesprekken gevoerd.,Binnenland,https://nos.nl/artikel/126269-recordaantal-sms-jes-verstuurd.html