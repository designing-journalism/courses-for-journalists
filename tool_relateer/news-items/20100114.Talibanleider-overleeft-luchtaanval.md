2010-01-14 10:30:00,Talibanleider overleeft luchtaanval,In Pakistan zijn bij een Amerikaanse raketaanval op de verblijfplaats van Talibanleider Hakimullah Mehsud zeker tien doden gevallen. Volgens de Taliban heeft Mehsud zelf de aanval overleefd. De Amerikanen voerden de aanval in het noordwesten van het land uit vanuit een onbemand vliegtuig. De Taliban zeggen dat Mehsud de plek een paar minuten voor de aanval had verlaten. In ruim anderhalf jaar tijd zijn bij Amerikaanse raketaanvallen in Pakistan honderden mensen omgekomen, onder wie ook burgers. Afgelopen zomer kostte zo'n aanval het leven van Baitullah Mehsud, de vorige Talibanleider.,Buitenland,https://nos.nl/artikel/129005-talibanleider-overleeft-luchtaanval.html