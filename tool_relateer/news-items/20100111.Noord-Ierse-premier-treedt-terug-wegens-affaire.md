2010-01-11 16:35:00,Noord-Ierse premier treedt terug wegens affaire,De Noord-Ierse premier Peter Robinson doet tijdelijk een stapje terug wegens een affaire van zijn vrouw. Hij heeft gevraagd of zijn minister van Handel hem de komende zes weken wil vervangen. Robinson kwam in opspraak toen bleek dat zijn vrouw een affaire had met een 19-jarige man. Zij zou voor hem ruim 50.000 euro hebben losgepraat bij projectontwikkelaars zodat hij een cafeÃÅ kon beginnen. Robinson ontkent hiervan op de hoogte te zijn geweest. Hij heeft aan overheidsadvocaten gevraagd een onderzoek in te stellen. Zelfmoordpoging Volgens de premier heeft zijn vrouw een zelfmoordpoging ondernomen als gevolg van de affaire. Iris Robinson, de vrouw van de premier, ondergaat een "acute psychiatrische behandeling", schrijft de BBC. De affaire veroorzaakte een schandaal bij de conservatieve achterban van Robinson en vormde een gevaar voor de kwetsbare protestant-katholieke coalitie die hij leidde. Robinson kreeg eerder vandaag nog de "volledige steun" van zijn eigen Democratic Unionist Party. De BBC houdt de ontwikkelingen rechtstreeks bij. ,Buitenland,https://nos.nl/artikel/128405-noord-ierse-premier-treedt-terug-wegens-affaire.html