2010-01-06 00:07:00,Journalist Sander Simons overleden,Journalist en oud-nieuwslezer Sander Simons is overleden. Hij was vooral bekend als presentator van het RTL Nieuws, dat hij van 1989 tot en met 1999 presenteerde. Hij was ook verslaggever voor het nieuwsprogramma. Simons begon zijn carrieÌ€re op 20-jarige leeftijd bij het ANP, waar hij de nieuwsberichten op de radio voorlas. Daarna werd hij presentator bij de KRO en de Wereldomroep. In 2002 begon hij zijn eigen PR-bureau. Daarnaast schreef Simons ook boeken over journalistiek, communicatie, politiek en over zijn ziekte. Euthanasie Begin 2008 werd bij hem longkanker geconstateerd. Hij schreef over zijn strijd tegen de ziekte in het boek 'Blessuretijd', dat in november 2008 verscheen. Hij overleed vanavond. "Op zijn uitdrukkelijk verzoek is door de huisarts euthanasie toegepast op 5 januari 2010 om 20.00 uur", liet de familie weten, omdat een coma dreigde. Simons overleed in bijzijn van zijn vader, moeder en vriendin Louise. Sander Simons was 47 jaar oud.,Binnenland,https://nos.nl/artikel/127105-journalist-sander-simons-overleden.html