2010-01-04 11:23:00,Toch diesel in Gele Rivier,In het noorden van China kunnen bewoners in de provincie Shaanxi voorlopig geen water uit de Gele Rivier gebruiken. De Chinese autoriteiten waarschuwen dat het water is vervuild door diesel. De brandstof was woensdag in een zijtak van de Gele Rivier terechtgekomen door een gesprongen pijpleiding. Met buffers is geprobeerd om te voorkomen dat de diesel in de Gele Rivier terechtkwam, maar dat mislukte. De rivier speelt een belangrijke rol in de drinkwatervoorziening in China. Er zou zo'n 150.000 liter diesel in het water terecht zijn gekomen, maar de Chinese autoriteiten willen dat niet bevestigen.,Buitenland,https://nos.nl/artikel/126773-toch-diesel-in-gele-rivier.html