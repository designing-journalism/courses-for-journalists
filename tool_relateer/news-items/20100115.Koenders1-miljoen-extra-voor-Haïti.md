2010-01-15 16:02:00,Koenders:1 miljoen extra voor Haïti,Minister Koenders trekt nog eens één miljoen euro uit voor noodhulp aan Haïti. Eerder stelde het kabinet al twee miljoen euro beschikbaar. Minister Verhagen heeft laten weten dat er op het moment van de aardbeving waarschijnlijk 65 Nederlanders in Haïti waren. Met 18 mensen is nog geen contact gelegd. Negen van hen zaten vermoedelijk in hotels die zijn ingestort. Een vliegtuig met hulpverleners en hulpgoederen uit Nederland is onderweg van Curacao naar Haïti. Het toestel van de Curacaose luchtvaartmaatschappij Insel Air haalt ook Nederlanders op die Haïti willen verlaten.,Politiek,https://nos.nl/artikel/129365-koenders-1-miljoen-extra-voor-haiti.html