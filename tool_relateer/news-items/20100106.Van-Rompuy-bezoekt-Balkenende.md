2010-01-06 15:09:00,Van Rompuy bezoekt Balkenende,De nieuwe president van Europa, Van Rompuy, is in Nederland voor een werklunch met premier Balkenende. De twee praatten op het Catshuis onder meer over de Europese aanpak van het economisch herstel. Daarover is volgende maand een extra Europese top. Eerste president Van Rompuy is deze week begonnen in zijn nieuwe baan. Hij is de eerste Europese president. Officieel heet de functie "voorzitter van de Europese Raad". Van Rompuy werd in november benoemd. Ook Balkenende werd vaak genoemd voor de baan, maar hij is naar eigen zeggen nooit echt kandidaat geweest. De Belg had ook nog een ontmoeting met de voorzitters van de Eerste en Tweede Kamer.,Politiek,https://nos.nl/artikel/127221-van-rompuy-bezoekt-balkenende.html