2010-01-06 11:51:00,Inkomen huishoudens 3,3 procent gedaald,In het derde kwartaal van 2009 lag het gemiddelde inkomen van Nederlandse huishoudens 3,3 procent lager dan in dezelfde perode van 2008. Dat blijkt uit cijfers van het CBS. In totaal was er drie miljard minder uit te geven. Dat kwam onder meer door de hogere pensioenpremies die betaald moesten worden. Pensioenfondsen hebben vorig jaar hun premies verhoogd, omdat hun vermogen door de crisis sterk was teruggelopen. De beloning van werknemers was ongeveer gelijk, maar voor sommige groepen liepen de inkomsten terug doordat er minder dividend werd uitgekeerd en de bonussen lager waren.,Economie,https://nos.nl/artikel/127184-inkomen-huishoudens-3-3-procent-gedaald.html