2010-01-12 20:58:00,GGD onderzoekt slaan bij koranles,De GGD gaat onderzoeken of kinderen tijdens koranlessen in moskeeën worden geslagen. Minister Van der Laan van Integratie heeft dat laten weten na Kamervragen. Al eerder werd door de GGD vastgesteld dat kinderen in Den Haag stelselmatig klappen krijgen tijdens de les, maar gaat nu onderzoek doen naar de situatie in andere steden. Amsterdam en Tilburg Het Verwey-Jonker Instituut onderzoekt het pedagogische klimaat van de lessen in moskeeën. De moskeeën in Amsterdam en Tilburg weigeren daaraan mee te werken. Volgens Van der Laan zijn de moskeeën niet tot medewerking te dwingen, maar kan de overheid bij kindermishandeling wel ingrijpen.,Binnenland,https://nos.nl/artikel/128714-ggd-onderzoekt-slaan-bij-koranles.html