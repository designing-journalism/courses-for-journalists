2010-01-03 15:23:00,Hele week ijzige kou verwacht,Nederland begint de eerste dagen van het nieuwe jaar met ijskoude nachten. Het KNMI voorspelt de komende week nachtelijke temperaturen van min 10 tot min 15 graden Celsius. Een woordvoerder van het KNMI zegt dat het vooral koud wordt op de plaatsen waar een sneeuwdek ligt: "Boven het sneeuwdek kunnen de nachtelijke temperaturen dan flink dalen." IJskwaliteit De woordvoerder van het KNMI noemt het opvallend dat we in Nederland nu een relatief lange periode van kou kennen. Dat betekent nog niet dat de ijzers uit het vet kunnen. De ijskwaliteit is volgens de woordvoerder slecht. "Oud ijs is op zich al een slechte basis voor een mooie ijsvloer. Daar komt nu nog meer sneeuw bij. De kou is er wel, maar de ingredieÌˆnten niet." Heeft u vandaag foto's gemaakt van de sneeuw? Stuur ze op naar de NOS via ooggetuige@nos.nl of www.nos.nl/ooggetuige,Binnenland,https://nos.nl/artikel/126433-hele-week-ijzige-kou-verwacht.html