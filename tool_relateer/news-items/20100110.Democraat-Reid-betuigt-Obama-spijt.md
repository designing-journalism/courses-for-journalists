2010-01-10 09:43:00,Democraat Reid betuigt Obama spijt,De leider van de Democraten in de Amerikaanse Senaat, Harry Reid, heeft zijn excuses aangeboden aan president Obama. Aanleiding daarvoor is een citaat van Reid in een boek over de presidentsverkiezingen van 2008. Reid zei tijdens de campagne dat Amerika klaar is voor een zwarte president en dan vooral voor iemand als Obama: een Afro-Amerikaan met een lichte huid, zonder het dialect van een neger, tenzij hij in dialect wil spreken. De opmerking van Reid is terechtgekomen in een boek van journalisten Mark Halperin en John Heilemann dat binnenkort verschijnt. Reid betreurt zijn woordkeuze en hij biedt aan alle Amerikanen die hij heeft beledigd zijn excuses aan. Obama heeft de verontschuldigingen aanvaard. "Het hoofdstuk is gesloten," aldus de Amerikaanse president.,Buitenland,https://nos.nl/artikel/128087-democraat-reid-betuigt-obama-spijt.html