2010-01-04 11:09:00,Verplicht 'sorry' voor Halt-jongere,Jongeren die in een Halt-traject terechtkomen, moeten vanaf nu verplicht hun excuses aanbieden aan gedupeerden. Halt Nederland stelt deze verplichting in omdat uit onderzoek blijkt dat jongeren die sorry zeggen, minder snel weer in de fout gaan. Het werkt volgens de organisatie beter om jongeren op deze manier met hun gedrag te confronteren, dan hen te straffen. Tot nu toe was het aanbieden van excuses te vrijblijvend, vindt Halt Nederland. Sommige Halt-bureau's deden het wel, andere weer niet. Met de jongeren zal het aanbieden van excuses worden geoefend, want het blijkt voor velen van hen moeilijk, zegt Halt Nederland. Van de ongeveer 50.000 jongeren die jaarlijks worden aangehouden, worden er zo'n 20.000 doorverwezen naar een Halt-bureau. ,Binnenland,https://nos.nl/artikel/126770-verplicht-sorry-voor-halt-jongere.html