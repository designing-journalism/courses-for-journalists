2010-01-08 21:02:00,Nog twee aanhoudingen in Culemborg,In Culemborg zijn opnieuw twee mensen opgepakt voor de oudejaarsrellen. Het zijn twee Molukse Nederlanders die worden verdacht van het mishandelen van een Marokkaanse Nederlander. Er zijn nu in totaal negen mensen aangehouden. Vier van hen mochten na verhoor weer naar huis. Zij zaten in de auto die op een huis inreed. Ze worden nog wel van betrokkenheid bij zware mishandeling verdacht. De bestuurder van de auto zit nog vast. Hij wordt verdacht van poging tot moordslag. De politie van Culemborg denkt dat er meer aanhoudingen volgen. Balkenende Premier Balkenende noemt de problemen in de wijk Terwijde " in- en intriest". "Als groepen tegenover elkaar staan en mensen bang zijn, is dat onwenselijk en onverteerbaar", aldus de premier.,Binnenland,https://nos.nl/artikel/127813-nog-twee-aanhoudingen-in-culemborg.html