2010-01-07 11:01:00,Oproep voor bemiddeling Zuid-Sudan,Tien hulporganisaties roepen de internationale gemeenschap om het vredesakkoord in Zuid-Sudan te redden. Oxfam Novib, Cordaid en acht andere hulporganisaties zeggen dat de situatie opnieuw uit de hand dreigt te lopen. De organisaties hebben een rapport uitgebracht waarin zij schrijven dat een "dodelijke mix van toenemend geweld, chronische armoede en politieke spanningen" het vredesakkoord dat vijf jaar geleden is gesloten "ernstig in gevaar" brengt. In het rapport dragen zij ideeeÌˆn en oplossingen aan om te zorgen dat de situatie niet verder verslechtert. Verkiezingen Volgend jaar wordt in het olierijke Zuid-Sudan een referendum gehouden waarin de inwoners kunnen kiezen voor onafhankelijkheid. In april worden landelijke verkiezingen gehouden. De hulporganisaties waarschuwen dat dit instabiliteit kan veroorzaken als het land niet goed is voorbereid. Ze roepen de VN-Veiligheidsraad op om van de bescherming van burgers in Sudan de hoofdprioriteit te maken voor de VN-vredesmacht UNMIS. Ook volgens de Britse minister voor Afrika, Glenys Kinnock, zijn verkiezingen van het grootste belang voor het land. Anders zou het mogelijk weer kunnen afglijden, met alle gevolgen voor Sudan, de olieproductie en de regio, vreest de minister. Bemiddelen De organisaties roepen de internationale gemeenschap op om te bemiddelen in het conflict. "Het is nog niet te laat om een ramp te voorkomen, maar de komende twaalf maanden zijn cruciaal", zegt Farah Karimi, algemeen directeur Oxfam Novib. Volgens de organisaties zijn in 2009 in Zuid-Sudan 2500 mensen door geweld om het leven gekomen. Zo'n 350.000 mensen zijn gevlucht en er is sprake van chronische armoede. ,Buitenland,https://nos.nl/artikel/127361-oproep-voor-bemiddeling-zuid-sudan.html