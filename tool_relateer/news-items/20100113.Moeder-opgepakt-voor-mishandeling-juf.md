2010-01-13 13:21:00,Moeder opgepakt voor mishandeling juf,Een 34-jarige vrouw uit Stein is gisteren aangehouden, omdat ze de lerares van haar dochter zou hebben geslagen. De juffrouw is aan haar haren getrokken en heeft krassen in haar gezicht en hals. Ook zou de moeder de lerares bedreigd hebben. Spelen De moeder van een kindje uit de kleuterklas van de juf ging de leerkracht in de gang te lijf. Ze vond dat haar dochtertje niet lang genoeg buiten mocht spelen. Op de basisschool in Stein mogen kinderen pas naar buiten wanneer ze hun brood hebben opgegeten.,Binnenland,https://nos.nl/artikel/128839-moeder-opgepakt-voor-mishandeling-juf.html