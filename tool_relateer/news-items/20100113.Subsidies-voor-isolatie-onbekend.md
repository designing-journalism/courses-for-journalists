2010-01-13 07:20:00,Subsidies voor isolatie onbekend,Veel huiseigenaren weten niet dat er allerlei subsidies bestaan om hun huis te isoleren en zo energie te besparen. Dat blijkt uit onderzoek gedaan door Milieucentraal, een organisatie die voorlichting geeft op het gebied van milieu en energie. Driekwart van de eigenaren van oudere woningen weet bijvoorbeeld niet dat het btw-tarief voor het laten aanbrengen van gevelisolatie tijdelijk is verlaagd van 19 naar 6 procent. Deze korting geldt ook voor het laten isoleren van vloer en dak. Ook is vrijwel onbekend dat er een subsidie bestaat voor isolatieglas. Meer met minder Verder is er nog het programma Meer met Minder dat een premie van 300 euro kan uitkeren na het volgen van een stappenplan om je huis beter te isoleren. De energiebesparing moet dan minimaal twintig procent zijn. 86 procent van de ruim 1800 ondervraagden kent dit programma niet.,Binnenland,https://nos.nl/artikel/128750-subsidies-voor-isolatie-onbekend.html