2010-01-12 12:42:00,Conclusies commissie-Davids op een rijtje,De commissie-Davids heeft bijna een jaar gewerkt aan het rapport over de besluitvorming rond de politieke steun aan de Amerikaans-Britse aanval in Irak in maart 2003. Davids heeft het omvattende rapport van 519 pagina's aangeboden aan premier Balkenende. De commissie heeft 49 conclusies getrokken. Hier de belangrijkste conclusies op een rijtje. Geen adequaat volkenrechtelijk mandaat voor de inval in Irak Anders dan het kabinet heeft gedaan, kan de tekst van de VN-resolutie 1441 redelijkerwijs niet worden uitgelegd als een vrijbrief om zonder nadere besluiten door de Veiligheidsraad militair in te grijpen, zegt Davids.Geen bewijs voor actieve Nederlandse militaire bijdrage aan inval Irak Er zijn altijd geruchten geweest dat Defensie actief was tijdens de oorlog. Bewijzen zijn er niet, zegt Davids.Balkenende gaf weinig of geen leiding aan debatten over Irak De premier liet het Irakdossier geheel over aan de minister van Buitenlandse Zaken. Pas na januari 2003 begon hij zich intensief te bemoeien met het dossier, zegt Davids.AIVD en MIVD genuanceerder dan de buitenlandse rapporten over Irak Deze nuanceringen werden niet door betrokken ministers en departementen overgenomen. Uit de rapporten werden slechts die uitspraken gedestilleerd die pasten in het reeds ingenomen standpunt, zegt Davids.Geen volledige openheid van zaken tegenover het parlement over Amerikaans steunverzoek voor militaire opbouw Op 15 november 2002 kreeg Nederland een verzoek van de Verenigde Staten om mee te werken aan de planning van de opbouw van een militaire macht die Irak tot toegeven aan de VR-resolutie 1441 moest dwingen, zegt Davids. De Kamer wist dit niet.De benoeming van De Hoop Scheffer als NAVO-chef geen rol gespeeld bij besluit Lang is gedacht dat de minister van Buitenlandse Zaken De Hoop Scheffer de prestigieuze baan van secretaris-generaal van de Navo kreeg als dank voor de Nederlandse steun. Dit klopt niet, zegt Davids. Davids zei bij de overhandiging dat de commissie haar taak heeft opgevat als een onderzoek naar de feiten. Hij benadrukte dat de commissie geen intepretatie geeft en geen politieke duiding. Davids zei dat hij onafhankelijk heeft kunnen werken en dat de regering geen pogingen heeft gedaan invloed uit te oefenen. Download het volledige rapport als pdf-bestand. ,Politiek,https://nos.nl/artikel/128556-conclusies-commissie-davids-op-een-rijtje.html