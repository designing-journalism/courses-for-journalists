2010-01-13 08:52:00,Inval justitie in panden Paarlberg,Justitie heeft invallen gedaan in huizen van vastgoedondernemer Jan-Dirk Paarlberg. Rechercheurs vielen gisteren onder meer binnen bij zijn kasteel in Maarssen en in huizen in Frankrijk en Portugal. Er zou onder andere beslag zijn gelegd op de kunstcollectie van Paarlberg. De actie vond plaats in het kader van de pluk-ze-wetgeving. Het Openbaar Ministerie (OM) wil geld van Paarlberg terugvorderen dat hij heeft verdiend met oplichting, valsheid in geschrifte en witwassen. Het gerechtshof in Amsterdam stelde vorig jaar in de zaak tegen Willem Holleeder vast dat Paarlberg heeft geholpen bij het witwassen van 17 miljoen euro van de crimineel. Schande Advocaat Ficq noemt de actie van het OM onthutsend en zegt dat Paarlberg verbijsterd is. Ze vindt het een schande dat de actie is uitgevoerd terwijl het proces tegen haar clieÌˆnt nog moet beginnen.,Binnenland,https://nos.nl/artikel/128774-inval-justitie-in-panden-paarlberg.html