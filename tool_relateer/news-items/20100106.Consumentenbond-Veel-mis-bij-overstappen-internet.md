2010-01-06 10:12:00,Consumentenbond: Veel mis bij overstappen internet,De Consumentenbond heeft kritiek op aanbieders van internet. Volgens de bond gaat er bij het overstappen van de ene naar de andere provider veel mis. Ruim 20 procent van de overstappers zit langer dan een dag zonder internet. Volgens een afspraak die de providers met staatssecretaris Heemskerk gemaakt hebben, mag dat maar vijf procent zijn. Bij twaalf procent duurt het zelfs meer dan vijf dagen voor internet het weer doet. Providers hebben een overstapservice in het leven geroepen. Gebleken is dat tweederde van de mensen de speciale url die erbij hoort (/overstappen' achter de naam van de provider) niet kennen.,Binnenland,https://nos.nl/artikel/127164-consumentenbond-veel-mis-bij-overstappen-internet.html