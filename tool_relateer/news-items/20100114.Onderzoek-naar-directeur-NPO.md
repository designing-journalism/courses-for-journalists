2010-01-14 09:56:00,Onderzoek naar directeur NPO,De NPO, de Nederlandse Publieke Omroep, start een onderzoek naar mogelijke belangenverstrengeling rond de directeur Innovatie en Nieuwe media, Michel Mol. Bij de NPO zijn anonieme beschuldigingen binnengekomen over belangenverstrengeling. Mol zou opdrachten hebben verstrekt aan twee bedrijven waarmee hij priveÃÅ nauwe banden had. Bovendien zouden er facturen zijn betaald waar nauwelijks een prestatie tegenover stond. Vertrouwen "Dergelijke beschuldigingen worden door de NPO als zeer ernstig gezien, ook omdat het hier om publieke middelen gaat," laat de NPO weten. Mol is voor de tijd van het onderzoek op non-actief gezet. In 2006 kwam de directeur ook al in opspraak. De NPO heeft toen met hem afgesproken dat hij voortaan alle schijn van belangenverstrengeling zou vermijden. Het nieuwe onderzoek moet uitwijzen of directeur Mol de afspraken precies en tijdig heeft nageleefd, meldt de NPO. Michel Mol zegt met vertrouwen de uitkomsten van het onderzoek tegemoet te zien.,Binnenland,https://nos.nl/artikel/128996-onderzoek-naar-directeur-npo.html