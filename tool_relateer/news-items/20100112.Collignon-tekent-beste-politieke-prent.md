2010-01-12 19:15:00,Collignon tekent beste politieke prent,Tekenaar Jos Collignon heeft de Inktspotprijs 2009 gewonnen met een prent over de DSB-bank. Hij kreeg de prijs in Den Haag uitgereikt door juryvoorzitter Alexander Pechtold, fractievoorzitter van D66. De tekening verscheen op 3 oktober 2009 in De Volkskrant, twee dagen na de oproep van Pieter Lakeman aan DSB-rekeninghouders om hun geld bij de bank weg te halen. Op de tekening staat de gevel van de DSB-bank met een uitglijdende schaatser. Alleszeggend "In e패e패n oogopslag is duidelijk waar het over gaat, de prent is cynisch en in vorm alleszeggend", zegt de jury. "Met de val van de schaatser wordt de naderende ondergang van de bank duidelijk gemaakt. En niet alleen van de bank zelf, maar ook van het hele concern: de schaatsploeg, AZ, het voetbalstadion en het museum." Collignon wint de Inktspotprijs voor de eerste keer. Hij tekent sinds 1989 voor de Volkskrant. Sinds 1992 tekent hij voor de Forum-pagina zelfstandige politieke prenten. De winnaar van vorig jaar, Tom Janssen, was dit jaar weer e패e패n van de kanshebbers. Hij kreeg samen met Ien van Laanen en TRIK een eervolle vermelding voor respectievelijk Humor, Inhoud en Beeld. Expositie De winnende tekening is te zien op de expositie Politiek in Prent 2009, nu te zien in perscentrum Nieuwspoort in Den Haag. Daarna is de expositie nog te zien in Amsterdam, Arnhem en Groningen.,Politiek,https://nos.nl/artikel/128635-collignon-tekent-beste-politieke-prent.html