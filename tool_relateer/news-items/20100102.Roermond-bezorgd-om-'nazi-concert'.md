2010-01-02 15:11:00,Roermond bezorgd om 'nazi-concert',Roermond is bezorgd over het geplande optreden van een extreem-rechtse band uit Rusland. Burgemeester Van Beers heeft de AIVD gevraagd onderzoek te doen naar de risico's van het concert. De Roermondse popzaal De Azijnfabriek heeft de band Temnozor geboekt voor 16 januari. Temnozor is een blackmetalband die in verband wordt gebracht met het nazi-gedachtengoed. Cd's van de band zijn uitgebracht op labels met namen als Hakenkreuz Productions. De Russen traden nooit eerder op in West-Europa. Van Beers weet pas enkele dagen van het optreden. De Azijnfabriek zegt de band te weren als de AIVD risico's voorziet.,Binnenland,https://nos.nl/artikel/126428-roermond-bezorgd-om-nazi-concert.html