2010-01-06 18:33:00,NS maakt treinen winterbestendig,De Nederlandse Spoorwegen trekken 50 miljoen euro uit om de treinen winterbestendig te maken. Per direct is er tien miljoen beschikbaar, de rest is bestemd voor de lange termijn. Door het winterweer kampen de spoorwegen met uitval van treinen en er is een achterstand in de reparatie. Daardoor zijn er niet genoeg treinstellen in te zetten. Zoutkaartje Om de reiziger tegemoet te komen, introduceert de NS het zoutkaartje. Iedereen die niet in de spits rijdt, krijgt vanaf morgen veertig procent korting. Dat is ook op verzoek van de overheid, die zo mensen uit de auto hoopt de krijgen. Het zoutkaartje geldt in eerste instantie tot en met vrijdag, de NS bekijkt in het weekend of de actie langer doorgaat.,Binnenland,https://nos.nl/artikel/127307-ns-maakt-treinen-winterbestendig.html