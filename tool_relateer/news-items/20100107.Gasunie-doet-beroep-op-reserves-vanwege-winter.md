2010-01-07 11:50:00,Gasunie doet beroep op reserves vanwege winter,Vanwege de aanhoudende kou en de extra vraag naar gas gaat de Gasunie een beroep doen op drie reserve-gastanks op de Maasvlakte. De tanks met vloeibaar gas worden samen de peak shaver genoemd. Ze worden gebruikt om de levering van gas in de Randstad te kunnen garanderen. Volgens de Gasunie is er extra gas nodig omdat de kantoren deze week weer zijn geopend na de kerstvakantie en overal de verwarming wordt aangezet. De drie tanks op de Maasvlakte hebben een doorsnee van vijftig meter.,Binnenland,https://nos.nl/artikel/127377-gasunie-doet-beroep-op-reserves-vanwege-winter.html