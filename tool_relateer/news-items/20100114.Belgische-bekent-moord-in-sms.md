2010-01-14 14:39:00,Belgische bekent moord in sms,Een 32-jarige vrouw uit België heeft in een sms een moord bekend. De vrouw meldde haar werkgever dat ze de volgende ochtend niet op het werk zou komen omdat ze net iemand gedood had. De ontvanger lichtte onmiddellijk de politie in, die poolshoogte ging nemen in het appartement van de vrouw. Daar vonden ze het lichaam van een 58-jarige man. Omdat de vrouw ook had ge-sms't dat ze onderweg was naar haar zus in Oost-België, kon de politie haar makkelijk traceren. Ze werd onderweg in haar auto aangehouden. ,Buitenland,https://nos.nl/artikel/129068-belgische-bekent-moord-in-sms.html