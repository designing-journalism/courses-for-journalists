2010-01-11 15:19:00,Grote overname Heineken in Mexico,Bierbrouwer Heineken krijgt met de overname van de Mexicaanse bierbrouwer Femsa een groot aandeel op de biermarkt in Latijns-Amerika. De transactie gaat via een aandelenruil. Femsa krijgt een belang van 20 procent in Heineken en mag twee commissarissen leveren. De totale waarde van de deal is 5,3 miljard euro. Heineken geeft nieuwe aandelen uit om de overname te financieren. Het bedrijf verwacht dat de overname binnen zes jaar is terugverdiend. Door de overname kan Heineken nu ook onder zijn eigen naam bier op de markt brengen in Mexico en BrazilieÌˆ.,Economie,https://nos.nl/artikel/128381-grote-overname-heineken-in-mexico.html