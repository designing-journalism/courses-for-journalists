2010-01-16 02:06:00,RvS laat 'Stop Wilders Nu' toch toe,De partij Stop Wilders Nu mag in Den Haag meedoen aan de raadsverkiezingen. De Haagse kiescommissie had geweigerd om de naam te registreren, maar de Raad van State is het daar niet mee eens. Het centrale stembureau in Den Haag had gezegd dat de naam de persoonlijke levenssfeer van PVV-leider Wilders aantast. Maar de Raad van State zegt dat de partij alleen uitdraagt dat ze het niet eens is met het politieke gedachtegoed van Wilders. Het gaat niet om de persoon van Wilders. Of Stop Wilders Nu meedoet aan de raadsverkiezingen is nog niet zeker. Er moet nog een kandidatenlijst komen.,Binnenland,https://nos.nl/artikel/129461-rvs-laat-stop-wilders-nu-toch-toe.html