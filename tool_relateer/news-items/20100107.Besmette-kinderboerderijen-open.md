2010-01-07 07:47:00,Besmette kinderboerderijen open,Op zeker 19 plekken waar geiten met Q-koorts zijn, worden de beesten niet afgemaakt. Het gaat daarbij vooral om kinderboerderijen en hobbyboeren, meldt het televisieprogramma NOVA. Gisteren besloten de ministers Klink en Verburg dat kinderboerderijen niet worden geruimd omdat geiten daar weinig risico voor de gezondheid van bezoekers met zich mee zouden brengen. Een kinderboerderij in Oldenzaal met besmette geiten is echter gesloten uit vrees voor besmetting van mensen, meldt NOVA. De plaatselijke GGD en de gemeente Oldenzaal vinden het risico voor de bezoekers te groot.,Binnenland,https://nos.nl/artikel/127360-besmette-kinderboerderijen-open.html