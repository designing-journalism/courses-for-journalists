2010-01-02 16:24:00,Afghanen wijzen 17 ministers af,Het Afghaanse parlement heeft 17 van de 24 ministerskandidaten afgewezen die president Karzai heeft voorgedragen. Onder de afgewezen kandidaten is ook de huidige minister van Energie Khan, een voormalige krijgsheer die onder meer vocht tegen de Taliban. Onder de kandidaten die wel groen licht kregen, is de huidige Defensie-minister Wardak. Hij gaat dezelfde post bekleden. De president wil veel van zijn huidige ministers behouden. Voor Buitenlandse Zaken is nog niemand voorgedragen. Karzai zegt dat hij zo snel mogelijk nieuwe kandidaat-ministers bekend zal maken.,Buitenland,https://nos.nl/artikel/126447-afghanen-wijzen-17-ministers-af.html