2010-01-02 11:43:00,Schaatsenfabrikanten doen goede zaken,Topdrukte bij schaatsenfabrikanten. De schaatsen uit de fabriek moeten zo snel mogelijk naar de winkels. Al een aantal weken is het koud en voorlopig houdt de kou aan. Dat is te merken aan de vraag naar schaatsen in de winkels. Volgens Simon-Jan Vos van schaatsenmaker Viking is de grootste vraag naar "de ouderwetse leren schaatsen. Dus een leren schoen met een vaste schaats eronder". Ernaast grijpen Ook al hebben de winkeliers vorig jaar rond dezelfde tijd goede zaken gedaan, toch blijkt nog niet iedere schaatsliefhebber voorzien van een stel noren of hockeyschaatsen. "Wat je vorig jaar hebt gezien, is dat best veel mensen mis hebben gegrepen. En die proberen dat nu te voorkomen door al voordat het ijs te betreden is, schaatsen te kopen", zegt Marco Vlap van schaatsenfabriek Zandstra in Joure. Zelf de ijzers onderbinden zit er voor hem dit seizoen niet in: te druk.,Binnenland,https://nos.nl/artikel/126404-schaatsenfabrikanten-doen-goede-zaken.html