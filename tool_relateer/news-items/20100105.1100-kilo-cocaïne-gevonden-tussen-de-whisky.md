2010-01-05 17:32:00,1100 kilo cocaïne gevonden tussen de whisky,Politie en douane hebben in Rotterdam 1100 kilo cocaïne gevonden in een container. De lading kwam vorige week aan in de Nederland uit Jamaica en werd op basis van een risicoanalyse gecontroleerd. Een drugshond sloeg onmiddellijk aan. De drugs zat verstopt tussen kisten whisky en hebben een straatwaarde van dertig miljoen euro. De container was verscheept naar een adres in Amsterdam. Gisteren werd de container daar afgeleverd, waarop de politie een inval deed. Vijf mannen in en om de loods waar de container naartoe ging werden aangehouden. De drugs zijn inmiddels vernietigd.,Binnenland,https://nos.nl/artikel/127048-1100-kilo-cocaine-gevonden-tussen-de-whisky.html