2010-01-08 13:00:00,Immigrantenrellen in Zuid-Italië,Zo'n honderd illegale immigranten zijn gisteravond in het zuiden van Italië slaags geraakt met de politie. De immigranten waren de straat op gegaan nadat zij waren beschoten met een luchtbuks. Enkele immigranten raakten daardoor gewond. Uit woede over de agressie bezetten de immigranten een weg door Rosarno in de regio Calabrië. Ze staken auto's en vuilnisbakken in de brand. Vervolgens raakten de immigranten slaags de politie. In de confrontatie raakten enkele betogers gewond. Bij de rellen gingen honderden auto's in vlammen op en ontstond schade aan huizen en winkels. De meeste immigranten in Rosarno zijn afkomstig uit Afrika. Ze wonen in slechte omstandigheden zonder stromend water en elektriciteit. Mensenrechtenorganisaties hebben al vaak aandacht gevraagd voor de situatie in het zuiden van Italië. ,Buitenland,https://nos.nl/artikel/127707-immigrantenrellen-in-zuid-italie.html