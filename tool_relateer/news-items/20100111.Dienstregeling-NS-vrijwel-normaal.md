2010-01-11 07:41:00,Dienstregeling NS vrijwel normaal,De meeste treinen rijden weer volgens de normale dienstregeling. Van Den Haag en Rotterdam rijden volgens de Nederlandse Spoorwegen minder intercity's naar Utrecht door gebrek aan materieel. Dat komt omdat veel treinen die in de eerste vorstperiode voor de kerstdagen beschadigd zijn geraakt, nog niet zijn gerepareerd. Door het winterse weer reden de treinen het afgelopen weekend volgens een aangepaste dienstregeling. De NS raadt reizigers aan om zo kort mogelijk voor vertrek de laatste reisinformatie te bekijken op de website. Zoutkaartje Mede op verzoek van de overheid heeft de NS het 'zoutkaartje' bedacht. Het reisbewijs geeft veertig procent korting buiten de spits en kan de komende drie dagen worden gebruikt.,Binnenland,https://nos.nl/artikel/128211-dienstregeling-ns-vrijwel-normaal.html