2010-01-10 21:18:00,Israël wil hek bij grens met Egypte,Israël gaat in het zuiden een hek bouwen langs delen van de grens met Egypte. Met het hek en ingebouwde elektronische apparatuur moet de instroom van Afrikaanse vluchtelingen en andere immigranten worden gestopt, zei premier Netanyahu in een verklaring. Elk jaar komen duizenden Afrikaanse en andere migranten Israël binnen op de vlucht voor geweld en op zoek naar een beter leven. 'Niet meer op te vangen' Netanyahu zei dat vluchtelingen uit conflictgebieden welkom blijven, maar dat de toevloed van duizenden illegalen niet meer op te vangen is. Het hek gaat ongeveer een miljard euro kosten en moet over twee jaar klaar zijn.,Buitenland,https://nos.nl/artikel/128263-israel-wil-hek-bij-grens-met-egypte.html