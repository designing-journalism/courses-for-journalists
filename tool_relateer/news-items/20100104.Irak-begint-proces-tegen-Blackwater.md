2010-01-04 16:38:00,Irak begint proces tegen Blackwater,Irak spant in de Verenigde Staten en in het eigen land een rechtszaak aan tegen het bewakingsbedrijf Blackwater. Dat heeft premier al-Maliki gezegd. De stap volgt op het stopzetten van de strafvervolging in de VS van vijf werknemers van Blackwater. De vijf waren ervan beschuldigd dat ze in 2007 opzettelijk het vuur hadden geopend op een menigte op een kruispunt in Bagdad. Daarbij vielen zeventien doden. Het incident leidde destijds tot grote verontwaardiging in Irak. Irak had al gezegd geen genoegen te nemen met het besluit de vijf niet te vervolgen vanwege procedurele fouten.,Buitenland,https://nos.nl/artikel/126841-irak-begint-proces-tegen-blackwater.html