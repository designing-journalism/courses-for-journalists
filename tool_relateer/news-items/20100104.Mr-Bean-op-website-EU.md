2010-01-04 16:23:00,Mr Bean op website EU,Hackers zijn erin geslaagd een plaatje van Mr Bean achter te laten op de site die Spanje ter ere van zijn voorzittersschap van de Europese Raad had gemaakt. De site eu2010.es was opgericht om te informeren over vergadering van de EU, maar vandaag stond er een foto van het typetje van Rowan Atkinson met de tekst "Hi There!". Kort daarna werd de site uit de lucht gehaald door Spanje wegens "werkzaamheden". Er werd met geen woord gerept over de inbreuk. Spanje nam begin dit jaar het voorzittersschap van de Raad over van Zweden. President Voor de nieuwe president van de Europese Unie, Herman van Rompuy, was het vandaag ook de eerste werkdag. Hij begon zijn dag op de aandelenbeurs van Brussel. Hij luidde de bel voor de opening van de handel. "2010 is het eerste jaar na annus horribilis 2009. Economisch gezien zal 2010 een beter jaar zijn", stelde Van Rompuy. Beter afstemmen Van Rompuy zit de Europese Raad van regeringsleiders voor. De eerste zitting is begin februari. Dan praten de regeringsleiders over de economie. In een nieuwjaarsbrief stelt Van Rompuy vandaag samen met premier Zapatero van EU-voorzitter Spanje dat de EU-landen hun economisch beleid beter op elkaar moeten afstemmen om de heropleving vast te houden. ,Buitenland,https://nos.nl/artikel/126775-mr-bean-op-website-eu.html