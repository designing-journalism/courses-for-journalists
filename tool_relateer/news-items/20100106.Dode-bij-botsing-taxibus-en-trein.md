2010-01-06 04:51:00,Dode bij botsing taxibus en trein,In Boxtel is de bestuurder van een taxibusje omgekomen, nadat een trein op hem was ingereden. Het ongeluk gebeurde nadat het busje vast was komen te staan op een spoorwegovergang. Twee passagiers bleven ongedeerd. Vermoedelijk bleef het busje steken omdat de banden geen grip kregen op de sneeuw. Twee vrouwelijke passagiers van 19 en 21 stapten uit om te duwen, maar kegen de taxibus niet in beweging. Daarna kon de bestuurder er niet meer op tijd uit komen. Het ongeluk gebeurde gisteravond rond 19.00 uur. Tussen Tilburg en Boxtel reden daarna geen treinen meer.,Binnenland,https://nos.nl/artikel/127125-dode-bij-botsing-taxibus-en-trein.html