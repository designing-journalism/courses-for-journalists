2010-01-02 15:14:00,Somalische piraten kapen twee schepen,Somalische piraten hebben een Bulgaars schip vol auto's gekaapt. Het schip, de Asian Glorie, werd 900 kilometer van Somalië buit gemaakt. Het schip dat vaart onder Britse vlag heeft 25 mensen aan boord, afkomstig uit Bulgarije, India, Oekraïne en Roemenië. Een van de opvarenden lukte het om het Britse moederbedrijf Zodiac te bellen en te zeggen dat het vrachtschip was gekaapt. De bemanning maakt het goed. Het schip was op weg naar de vaarroute die wordt beschermd door Europese marineschepen. Het is het tweede schip in een week van scheepvaartbedrijf Zodiac dat wordt gekaapt. Zodiac heeft nog niets gehoord van de piraten die het schip St. James Park kaapten. Het is onbekend hoe het gaat met de 26 leden van de bemanning. Tachtig schepen Piraten hebben gisteren nog een schip gekaapt. Het was onderweg naar India toen de 24-koppige bemaning van een tanker met chemicaliën in de Golf van Aden werd overmeesterd. Piraten houden in totaal 300 bemanningsleden gevangen op 14 gekaapte schepen. In de afgelopen twee jaar hebben piraten ruim 80 schepen gekaapt.,Buitenland,https://nos.nl/artikel/126438-somalische-piraten-kapen-twee-schepen.html