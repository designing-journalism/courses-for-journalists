2010-01-06 10:10:00,Oproep aan lokale politici: de NOS wil weten of de gemeenteraadsverkiezingen leven,Deze oproep is inmiddels gesloten. Het resultaat vindt u hier. Een nieuwe vraag stellen we hier. Bent u lokaal politicus en actief betrokken bij de campagne voor de aanstaande gemeenteraadsverkiezingen? Dan wil de NOS graag uw ervaringen horen in het kader van ons nieuwe project NOS Net. De eerste vraag was of de verkiezingen 'leven' bij de achterban. Was het gemakkelijk of moeilijk om nieuwe kandidaat-raadsleden en vrijwilligers te vinden? Gemakkelijker of moeilijker dan bij de vorige verkiezingen van 2006? Wat ware de oorzaken daarvan? Inmiddels is deze vraag gesloten. Wat is NOS Net? De NOS wil (nog) veel meer weten over alles wat er in het land gebeurt. NOS Net is een netwerk van mensen die de NOS daarbij kunnen helpen, omdat ze in de dagelijkse praktijk kennis of ervaring hebben op een bepaald terrein. De NOS stelt u (mogelijk met enige regelmaat) een aantal vragen. U vertelt ons wat u weet, niet wat u vindt. Zo kan de NOS (nog) meer grip krijgen op de feiten en daarmee het nieuwsaanbod verbeteren. Waarom zou u de NOS helpen? Omdat u iets weet dat wij niet weten. Omdat u eigenzinnig tegen bepaalde ontwikkelingen aankijkt en deze graag op de journalistieke agenda wilt hebben. Omdat u het leuk vindt uw kennis met de NOS te delen en eventueel uw bijdrage gepubliceerd te zien op NOS.nl of op radio en tv. Wat vragen wij u precies? Om ons te vertellen wat u weet (niet wat u vindt), over wat u ziet en meemaakt of waar u tegenaan loopt. Om ons te schrijven, en ons eventueel ook foto's, video's en geluidsopnames te sturen als die het verslag versterken. Interesse in deelname? Hier vindt u de voorwaarden. Ons dringende verzoek is die goed door te lezen voordat u via email antwoord geeft op bovenstaande vragen. We zijn direct in onze verwachtingen zodat we misverstanden voorkomen. We kijken uit naar uw reacties.,Binnenland,https://nos.nl/artikel/127549-oproep-aan-lokale-politici-de-nos-wil-weten-of-de-gemeenteraadsverkiezingen-leven.html