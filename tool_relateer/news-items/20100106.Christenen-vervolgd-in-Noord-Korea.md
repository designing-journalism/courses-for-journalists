2010-01-06 15:44:00,Christenen vervolgd in Noord-Korea,Noord-Korea staat opnieuw bovenaan de lijst met landen waar christenen worden vervolgd. Dat meldt de Nederlandse stichting Open Doors, die elk jaar een ranglijst publiceert van landen die christenonvriendelijk zijn. Noord-Korea voert die lijst al zeven jaar aan. Op nummer twee staat Iran, gevolgd door Saudi-Arabië. Volgens Open Doors worden in Noord-Korea meer dan 50.000 christenen gevangen gehouden en kunnen de 400.000 christenen in het land nauwelijks hun geloof belijden. Andere christenonvriendelijke landen zijn volgens Open Doors onder meer Somalië, de Maldiven en Mauritanië.,Buitenland,https://nos.nl/artikel/127345-christenen-vervolgd-in-noord-korea.html