2010-01-09 05:42:00,Onrustzaaier van Newark aangehouden,De man die zondag enorme vertraging veroorzaakte op de luchthaven Newark is aangehouden. Het is een man van 28. Hij was langs een bewaker geglipt naar het gedeelte waar alleen gecontroleerde passagiers mochten komen. Een vertrekhal van het vliegveld werd ontruimd, maar de man was spoorloos. Duizenden reizigers liepen uren vertraging op. Afscheidskus De opsporing van de man ging moeizaam, omdat de camera's van de luchthaven niet hadden gefunctioneerd. Beelden van Continental Airlines boden uitkomst. Daarop is te zien hoe de man afscheid neemt van een vrouw. Hij geeft haar een afscheidskus en verlaat later alleen de luchthaven.,Buitenland,https://nos.nl/artikel/127857-onrustzaaier-van-newark-aangehouden.html