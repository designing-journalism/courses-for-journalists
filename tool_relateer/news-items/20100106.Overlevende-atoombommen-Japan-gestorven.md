2010-01-06 15:57:00,Overlevende atoombommen Japan gestorven,In de Japanse stad Nagasaki is de enige overlevende van twee atoombommen overleden. Het is Tsutomu Yamaguchi, die op zakenreis in Hiroshima was toen Amerika op 6 augustus 1945 een atoombom op de stad gooide. Hij stapte net uit een tram toen de bom ontplofte. Yamaguchi raakte gewond en vertrok de volgende dag naar zijn woonplaats Nagasaki. Hij vertelde zijn baas op 9 augustus over Hiroshima, toen ook op Nagasaki een atoombom werd gegooid. Er zijn meer mensen die zeggen dat ze twee atoombommen hebben overleefd, maar Yamaguchi kon het als enige bewijzen. Hij is 93 jaar geworden.,Buitenland,https://nos.nl/artikel/127242-overlevende-atoombommen-japan-gestorven.html