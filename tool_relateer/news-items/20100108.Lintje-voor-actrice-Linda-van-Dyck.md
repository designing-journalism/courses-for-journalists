2010-01-08 08:33:00,Lintje voor actrice Linda van Dyck,Actrice Linda van Dyck is benoemd tot Ridder in de Orde van de Nederlandse Leeuw. De koninklijke onderscheiding werd gisteravond uitgereikt door minister Plasterk. Linda van Dyck zit vijftig jaar in het vak. Ze stond in 1960 voor het eerst op het toneel, samen met haar stiefvader Ko van Dijk. De 61-jarige actrice kreeg het lintje in theater 't Spant in Bussum, na afloop van haar optreden in de voorstelling Oog om Oog. Dat stuk gaat over een ter dood veroordeelde man die in een Amerikaanse gevangenis wacht op zijn terechtstelling.,Binnenland,https://nos.nl/artikel/127623-lintje-voor-actrice-linda-van-dyck.html