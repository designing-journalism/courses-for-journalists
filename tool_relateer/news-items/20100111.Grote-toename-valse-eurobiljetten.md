2010-01-11 11:33:00,Grote toename valse eurobiljetten,In 2009 zijn er wereldwijd flink veel meer valse eurobiljetten aangetroffen. Werden er in 2008 nog 660.000 valse biljetten gevonden, vorig jaar steeg dat tot 860.000, een toename van bijna dertig procent. Vervalsers drukken vooral 20 eurobiljetten (47 procent), gevolgd door die van 50 (39 procent) en 11 (11 procent). Van de hogere en lagere coupures worden nauwelijks vervalsingen gevonden. In totaal zijn er bijna 13 miljard biljetten in omloop. Nederland In Nederland viel de stijging van het aantal gevonden vervalsingen nog wel mee: er werden bijna 55.000 valse biljetten gevonden, tegen ruim 49.000 in 2008. Volgens De Nederlandsche Bank stabiliseerde het aantal valse biljetten zich bovendien in de tweede helft van het jaar. Volgens DNB is in Nederland het 50 eurobiljet het populairst bij vervalsers. Over de kwaliteit van de vervalsingen wilde DNB geen mededelingen doen.,Economie,https://nos.nl/artikel/128325-grote-toename-valse-eurobiljetten.html