2010-01-09 19:30:00,Johan Ferrier was symbool van zekerheid en hoop,Door correspondent Hennah Draaibaar Hij stond in zijn eentje boven op het balkon van de centrumkerk. De padvinder die de eer had om de Last Post te blazen uit respect voor de overleden chief Johan Ferrier. De padvinders, ziÃÅjn padvinders, waren in grote getalle gekomen. In vol ornaat met een oranje das om zaten ze in de Centrumkerk in Paramaribo. De kerk waar de oud-president zelf ook lid van was. De banken waren verder gevuld met leden van de regering, de nationale assemblee, familie en gewone Surinamers. Ferrier was de laatste gouveneur en de eerste president van Suriname. Tijdens de dankdienst werd in toespraken dan ook veelvuldig aan de betekenis voor zijn geboorteland gerefereerd. De waarnemend president Ram Sardjoe: "Hij was het symbool van zekerheid en hoop. Hij was de man die als brug fungeerde tussen de verschillende bevolkingsgroepen en die democratie hoog in het vaandel had staan". "Het was", zegt Sardjoe verder, "juist daarom dat hij in 1980 vertrokken is naar Nederland omdat hij geen getuige wilde zijn van de teloorgang van de democartische beginselen waar hij voor had gestaan. Hij was zeventig jaar oud toen hij het land verliet". Homo universalis Ook de Nederlandse Ambassadeur, Art Jacobi, was alleen maar lovend over de man die hij een groot staatsman noemde: "een homo universalis," zei hij. "Die alom geliefd was. Zijn overlijden heeft zowel in Suriname als in Nederland alleen maar reacties van waardering en dankbaarheid voor wat hij voor beide landen heeft betekent". Ook de 'gewone' Surinamer, zoals de 80-jarige mevrouw Mijnals die een uur voor de dienst begon al in de kerk zat: "Hij was oprecht, eerlijk en standvastig. Hij was een ware Surinamer, weet u. Iemand die het land dient en niet zichzelf. Tegenwoordig heb je ze niet meer zo. En ik zal u eerlijk zeggen. Ik vind het verschrikkelijk dat hij niet hier begraven wordt. Dat zou de wens zijn geweest van veel Surinamers." Ondertussen blaast de padvinder boven op het balkon de laatste tonen van de Last Post op zijn trompet. Het is doodstil in de kerk als het geluid wegsterft. Lees ook: Ferrier herdacht als bruggenbouwer ,Buitenland,https://nos.nl/artikel/128032-johan-ferrier-was-symbool-van-zekerheid-en-hoop.html