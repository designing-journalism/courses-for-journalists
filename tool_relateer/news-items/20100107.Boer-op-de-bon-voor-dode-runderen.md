2010-01-07 14:01:00,Boer op de bon voor dode runderen,De inspectiedienst AID heeft tientallen dode runderen gevonden op een melkveehouderij in de Betuwe. Er stonden ook twintig ondervoede kalveren. De kalveren stonden bij de volwassen dieren en konden niet bij het voer. Medewerkers van de inspectiedienst waren naar de veehouderij gegaan na een melding over kadavers. De veehouder heeft een proces-verbaal gekregen en heeft inmiddels de situatie in zijn stallen verbeterd.,Binnenland,https://nos.nl/artikel/127481-boer-op-de-bon-voor-dode-runderen.html