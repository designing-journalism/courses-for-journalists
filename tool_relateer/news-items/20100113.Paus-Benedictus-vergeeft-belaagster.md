2010-01-13 15:39:00,Paus Benedictus vergeeft belaagster,Paus Benedictus heeft een gesprek gehad met de vrouw die hem op Kerstavond belaagde in de Sint Pieter. Zij heeft hem haar excuses aangeboden en de paus heeft haar vergeven, zegt het Vaticaan. De vrouw van 25 werd tijdens de audieÌˆntie vergezeld door twee familieleden. De Zwitsers-Italiaanse vrouw sprong kort voor de nachtmis over een versperring en probeerde zich op de paus te storten. Ten val Ze werd tegengehouden door beveiligers, maar in het tumult kwam de paus ten val. Hij bleef ongedeerd, een Franse kardinaal brak zijn been. De vrouw zei later ze geen kwaad in de zin had. Toch is nog altijd niet duidelijk wat haar motief was.,Buitenland,https://nos.nl/artikel/128866-paus-benedictus-vergeeft-belaagster.html