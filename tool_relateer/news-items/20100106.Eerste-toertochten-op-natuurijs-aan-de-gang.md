2010-01-06 11:00:00,Eerste toertochten op natuurijs aan de gang,Op het Henschotermeer in Utrecht wordt de eerste officiële schaatstocht op natuurijs gereden. De KNSB heeft het ijs gisteren beoordeeld en veilig bevonden. Volgens de organisator van de tocht, de Schaatsvereniging Woudenberg, is het ijs ongeveer 12 centimeter dik en doen er zo'n 1400 deelnemers mee aan de tocht. Die kunnen kiezen uit afstanden van twee tot veertig kilometer. Friesland Ook in Eernewoude in Friesland wordt vandaag een toertocht gehouden, zonder officiële goedkeuring van de KNSB. Toch is het volgens de plaatselijke ijsclub verantwoord en kan de tocht gewoon gereden worden.,Binnenland,https://nos.nl/artikel/127212-eerste-toertochten-op-natuurijs-aan-de-gang.html