2010-01-15 08:16:00,Mans tijdelijk burgemeester van Maastricht,De Limburgse gouverneur Frissen heeft Jan Mans benoemd als waarnemend burgemeester van Maastricht. De PvdA'er was eerder onder meer burgemeester van Enschede. Mans volgt CDA'er Leers op. Die stapte op nadat een meerderheid van de gemeenteraad woensdagavond het vertrouwen in hem opzegde. Leers kwam in opspraak door zijn vakantievilla in Bulgarije die hij in 2006 kocht. Toen het project financieel dreigde te mislukken, probeerde Leers zijn geld terug te krijgen. Volgens onafhankelijk onderzoek wekte Leers de schijn van belangenverstrengeling. Mans blijft tot er een opvolger voor Leers is benoemd.,Binnenland,https://nos.nl/artikel/129169-mans-tijdelijk-burgemeester-van-maastricht.html