2010-01-07 08:49:00,Tientallen Culemborgers bij overleg,In Culemborg hebben Marokkanen en Molukkers elkaar gisteravond ontmoet. Ze spraken elkaar in de kantine van een voetbalclub over de problemen tussen de beide bevolkingsgroepen in Terweijde. Het was voor het eerst sinds de rellen van de afgelopen dagen dat er onderling contact was. Met name rond oudjaar was het onrustig met tal van incidenten. De burgemeester besloot de noodverordening af te kondigen. Op de bijeenkomst gisteren waren enkele tientallen mensen afgekomen. Er is onder meer geopperd om oudere Marokkaanse jongeren te laten patrouilleren en de jeugd op slecht gedrag aan te spreken.,Binnenland,https://nos.nl/artikel/127380-tientallen-culemborgers-bij-overleg.html