2010-01-13 09:08:00,Verwoestingen Haïti na aardbeving,De gevolgen van de zware aardbeving in Haïti zijn nog altijd onduidelijk. Het land werd gisteren tegen de avond getroffen door een aardbeving met een kracht van 7 op de schaal van Richter. De autoriteiten hebben nog niets gezegd over het aantal doden en gewonden. De beving is de zwaarste in Haïti in 200 jaar. Volgens verscheidene bronnen zijn de verwoestingen in de hoofdstad Port-au-Prince groot. Duizenden huizen zijn ingestort of verwoest. De hulpverlening in het armste land van het westelijk halfrond is nog niet op gang gekomen. De VS en Venezuela hebben hulpgoederen gestuurd.,Buitenland,https://nos.nl/artikel/128775-verwoestingen-haiti-na-aardbeving.html