2010-01-08 10:24:00,Hayo Apotheker waarnemend burgemeester Sneek,Hayo Apotheker (D66) wordt vanaf 15 februari waarnemend burgemeester van Sneek. De oud-minister van Landbouw is nu nog burgemeester van Steenwijkerland. Sneek krijgt een nieuwe burgemeester omdat de huidige burgervader Arno Brok (VVD) burgemeester wordt in Dordrecht. Profiel Volgens commissaris van de koningin John Jorritsma voldoet Apotheker aan de profielschets. De fractievoorzitters wilden een waarnemer die 'daadkrachtig is, een relevant netwerk heeft, affiniteit heeft met de stad als platteland en ervaring heeft met een fusiegemeente'. Sneek gaat op 1 januari 2011 waarschijnlijk op in een fusiegemeente met Bolsward, Nijefurd, WuÌ‚nseradiel en Wymbritseradiel. Bij goed gedrag zal Apotheker ook waarnemer worden van die nieuw te vormen gemeente. De Eerste- en Tweedekamer moeten nog goedkeuring geven voor deze fusie. Ervaring Apotheker neemt zo snel mogelijk ontslag bij zijn huidige gemeente Steenwijkerland. Eerder was hij burgemeester van Muntendam, Veendam en Leeuwarden. Ook was hij minister van Landbouw, Natuurbeheer en Visserij in het tweede kabinet-Kok.,Binnenland,https://nos.nl/artikel/127649-hayo-apotheker-waarnemend-burgemeester-sneek.html