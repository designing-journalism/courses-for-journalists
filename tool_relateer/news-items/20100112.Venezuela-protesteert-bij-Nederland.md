2010-01-12 07:21:00,Venezuela protesteert bij Nederland,Venezuela heeft bij de ambassadeurs van Nederland en de VS geprotesteerd tegen de schending van zijn luchtruim. Volgens Venezuela is een Amerikaanse militair vliegtuig dat was opgestegen van Curacao vrijdag zijn luchtruim binnengedrongen. De VS ontkent dat. De VS heeft bases op Curacao en Aruba. Tegen Nederland is volgens Venezuela gezegd dat daar broedervolken wonen en dat de VS hun grondgebied gebruikt om illegale operaties uit te voeren. President Chávez heeft de Amerikanen er de laatste tijd vaker van beschuldigd dat ze vanaf de Nederlandse Antillen aanvallen op Venezuela voorbereiden.,Politiek,https://nos.nl/artikel/128493-venezuela-protesteert-bij-nederland.html