2010-01-12 11:34:00,Geen bewijs voor hulp bij inval,De commissie-Davids heeft geen bewijs gevonden voor de veronderstelling dat Nederland actief heeft meegedaan aan de inval in Irak. Ook heeft de eventuele benoeming van Jaap de Hoop Scheffer bij de NAVO geen rol gespeeld. Verder beschikten de AIVD en de MIVD nauwelijks over zelfstandig ingewonnen informatie over Iraks wapenprogramma. De diensten baseerden zich vooral op VN-rapporten en op buitenlandse inlichtingendiensten. Davids schrijft dat de MIVD en de AIVD genuanceerder waren over de dreiging van Irak dan de ministers tegenover de Tweede Kamer.,Politiek,https://nos.nl/artikel/128552-geen-bewijs-voor-hulp-bij-inval.html