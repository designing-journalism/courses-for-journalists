2010-01-07 14:16:00,Trein sleurt auto honderden meters mee,Op een spoorwegovergang bij het Friese Buitenpost is een auto door een trein geramd. De bestuurder kon net op tijd uit de auto ontsnappen, nadat hij op de overgang vast was komen te zitten. De trein sleurde het voertuig honderden meters mee. De man mankeerde niets maar toen de politie erbij kwam werd hij onwel. De man werd gereanimeerd en is in het ziekenhuis opgenomen. Het is niet de eerste keer dat een trein op dat kruispunt een auto schept. Vorig jaar raakten twee auto's zwaarbeschadigd toen ze vast kwamen te zitten op de overweg. ,Binnenland,https://nos.nl/artikel/127369-trein-sleurt-auto-honderden-meters-mee.html