2010-01-03 15:22:00,Ook bodyscans op Britse vliegvelden,Na Schiphol krijgen ook de grootste Britse vliegvelden bodyscans in de strijd tegen terrorisme. Premier Brown heeft bij de BBC gezegd dat de scans er zo snel mogelijk zullen komen. Sommige Britse deskundigen vragen zich af of de bodyscan effectief genoeg is, maar Brown vindt het essentieel dat de veiligheid zo snel mogelijk wordt verbeterd. "We zien dat al Qaida nieuwe wapens gebruikt en wij handelen daarnaar", zegt Brown tegen de BBC. "Je kunt niet anders dan alert zijn met deze wereldwijde terreurdreiging." De bodyscanapparaten kosten 90.000 euro per stuk. Ze zullen ook in Amerika worden ingezet: 40 machines op 19 vliegvelden.,Buitenland,https://nos.nl/artikel/126594-ook-bodyscans-op-britse-vliegvelden.html