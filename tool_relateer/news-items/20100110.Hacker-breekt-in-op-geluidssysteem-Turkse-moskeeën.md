2010-01-10 19:48:00,Hacker breekt in op geluidssysteem Turkse moskeeën,Inwoners van de Turkse stad Rize zijn zaterdagavond getrakteerd op een ongebruikelijke oproep tot gebed. In plaats van de verwachte gebedsoproep schalde er traditionele Turkse muziek uit de luidsprekers van de moskeeën. Het bleek het werk te zijn van een hacker, die had ingebroken in het computersysteem dat het geluid van 170 moskeeën bedient. Maatregelen De moefti van Rize neemt maatregelen om te voorkomen dat er nog een keer wordt ingebroken. Volgens hem stelden maar weinig moskeegangers de actie van de hacker op prijs. De Turkse autoriteiten hebben nog geen idee wie de hacker is.,Buitenland,https://nos.nl/artikel/128238-hacker-breekt-in-op-geluidssysteem-turkse-moskeeen.html