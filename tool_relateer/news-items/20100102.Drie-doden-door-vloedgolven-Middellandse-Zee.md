2010-01-02 18:15:00,Drie doden door vloedgolven Middellandse Zee,Vloedgolvenaan de Franse Middellandse Zee-kust, hebben gisteren aan zeker drie mensen het leven gekost. Ze verdronken toen ze door de golven werden gegrepen. Een echtpaar dat in de buurt van Marseille probeerde hun hondje uit zee te redden, werd door een golf meegesleurd. Hulpdiensten konden het echtpaar niet meer levend uit het water krijgen. Ook een 28-jarige Franse vrouw verdronk. Haar lichaam werd teruggevonden op het strand. Elders aan de kust werden een Oostenrijkse familie en een Frans stel tijdens een strandwandeling door de vloedgolf verrast, maar zij konden zich in veiligheid brengen. Meer slachtoffers De Franse politie vreest dat er nog meer slachtoffers zijn. "Ten eerste hebben we twee paar schoenen gevonden. En nog verontrustender, verschillende getuigen zeggen dat ze nog een persoon in zee hebben zien verdwijnen, op de plek waar ook de Oostenrijkse familie door de vloedgolf werd meegenomen." Reddingswerkers hebben de hele nacht gezocht naar de onbekende persoon, maar tot nu toe is niemand gevonden. De komende dagen wordt nog meer slecht weer verwacht. ,Buitenland,https://nos.nl/artikel/126482-drie-doden-door-vloedgolven-middellandse-zee.html