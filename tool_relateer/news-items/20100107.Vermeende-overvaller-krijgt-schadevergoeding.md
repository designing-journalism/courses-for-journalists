2010-01-07 15:44:00,Vermeende overvaller krijgt schadevergoeding,Justitie betaalt 2500 euro aan een man die onterecht op de website over gezochte overvallers heeft gestaan. Eerder zei de Nationale Ombudsman al dat zijn privacy onnodig is geschonden. De man deed eind 2008 boodschappen in een winkel in Uithoorn. Het personeel dacht dat hij bewakingscamera's filmde om een overval te plannen, en riep de politie. Die zette beelden en een signalement op de opsporingswebsite. Hoewel de foto van de man vorig jaar al van de site werd gehaald, zwerft het beeld volgens zijn advocaat nog steeds rond op het internet. Justitie zal er alles aan doen om dat te verwijderen.,Binnenland,https://nos.nl/artikel/127499-vermeende-overvaller-krijgt-schadevergoeding.html