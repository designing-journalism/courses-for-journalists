2010-01-13 12:22:00,Nederland geeft 2 miljoen aan Haïti,De Nederlandse regering heeft twee miljoen euro aan noodhulp toegezegd aan de slachtoffers van de aardbeving in Haïti. Nederland bekijkt welke hulp op korte termijn kan worden geboden. Mogelijk gaat er ook een Nederlands reddingsteam naar het rampgebied. Inmiddels zijn twee noodteams van het Internationale Rode Kruis onderweg. Later wordt bepaald of er meer teams van het Rode Kruis zullen afreizen. De VS stuurde gisteravond een eerste team en ook andere landen bieden hulp aan. Het verlenen van hulp in het arme Haïti is moeilijk. Zo is Port-au-Prince door alle verwoestingen slecht bereikbaar.,Buitenland,https://nos.nl/artikel/128824-nederland-geeft-2-miljoen-aan-haiti.html