2010-01-12 07:34:00,Aluminiumgigant lijdt weer verlies,De Amerikaanse aluminiumproducent Alcoa is in het vierde kwartaal weer in de rode cijfers gedoken. In het derde kwartaal had Alcoa winst geboekt. Het verlies in het vierde kwartaal was 227 miljoen dollar, tegen een verlies van 1,2 miljard dollar een jaar geleden. Alcoa had onder meer last van de gestegen energieprijzen en ongunstige wisselkoersen. De cijfers zijn slechter dan verwacht. Wel valt de omzet mee. De tegenvallende resultaten werpen een schaduw over het komende kwartaal op de effectenbeurzen. Alcoa is het eerste grote Amerikaanse bedrijf dat komt met kwartaalcijfers.,Economie,https://nos.nl/artikel/128490-aluminiumgigant-lijdt-weer-verlies.html