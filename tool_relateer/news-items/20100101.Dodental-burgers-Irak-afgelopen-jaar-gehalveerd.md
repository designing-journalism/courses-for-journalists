2010-01-01 14:02:00,Dodental burgers Irak afgelopen jaar gehalveerd,In Irak zijn vorig jaar zo'n 5000 burgers gedood bij terreuraanslagen en sectarisch geweld. Dat is het laagste aantal sinds de Amerikaans-Britse invasie in 2003, zegt Iraq Body Count. Volgens deze mensenrechtenorganisatie kwamen in 2008 twee keer zoveel burgers om als in 2009, maar de laatste maanden nam de veiligheid niet verder toe. De gevaarlijkste stad was vorig jaar Mosul, waar 735 doden vielen. Mosul was daarmee gevaarlijker dan Bagdad. Luchtaanvallen Bij Amerikaanse luchtaanvallen werden het afgelopen jaar geen burgers gedood. In 2008 kwamen er nog 365 Irakezen om bij luchtaanvallen. Door andere Amerikaanse operaties vielen 63 burgerdoden, tegen 594 in 2008. Het aantal Amerikaanse soldaten dat in Irak is gesneuveld staat nu op ruim 4350 mannen en vrouwen.,Buitenland,https://nos.nl/artikel/126292-dodental-burgers-irak-afgelopen-jaar-gehalveerd.html