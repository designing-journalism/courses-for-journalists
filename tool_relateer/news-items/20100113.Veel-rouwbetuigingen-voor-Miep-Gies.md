2010-01-13 03:21:00,Veel rouwbetuigingen voor Miep Gies,Uit de hele wereld komen reacties op het overlijden van Miep Gies. Zij was de laatste overlevende van de groep mensen die Anne Frank en haar familie hielpen onderduiken voor de nazi's. Ze overleed maandag op de leeftijd van 100 jaar. De IsraeÌˆlische president Peres schrijft in een brief aan koningin Beatrix dat Gies heeft gezorgd dat de wereld kennis kon maken met de dromen van een meisje, wier geest voor altijd voortleeft. Het holocaust-instituut Yad Vashem heeft op de website een pagina aan haar gewijd Honderden mensen hebben op de website van de Anne Frank Stichting en in het Anne Frank Huis hun medeleven betuigd.,Binnenland,https://nos.nl/artikel/128747-veel-rouwbetuigingen-voor-miep-gies.html