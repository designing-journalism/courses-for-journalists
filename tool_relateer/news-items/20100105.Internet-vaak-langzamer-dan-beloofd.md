2010-01-05 09:01:00,Internet vaak langzamer dan beloofd,De meeste internetaanbieders maken hun beloftes over downloadsnelheid niet waar. Bij de internetabonnementen van 20 MB halen alle grote ADSL-providers nauwelijks de helft van de beloofde snelheid, zegt de Consumentenbond. Volgens de bond doen de kabelbedrijven het een stuk beter. Zo haalt Ziggo 80 procent van de beloofde downloadsnelheid en UPC 62 procent. Als je de echte downloadsnelheid afzet tegen de prijs, zijn XS4ALL en KPN duur, terwijl UPC het goedkoopst is. Kwaliteit In het onderzoek van de Consumentenbond geven klanten ook een cijfer voor de kwaliteit van de verbinding, het aantal storingen en de service. Alle aanbieders scoren op die punten een voldoende. Klanten van XS4ALL blijken het meest tevreden. Telfort is hekkensluiter met een score van 6,2.,Binnenland,https://nos.nl/artikel/126950-internet-vaak-langzamer-dan-beloofd.html