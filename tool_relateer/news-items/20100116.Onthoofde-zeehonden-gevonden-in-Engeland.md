2010-01-16 11:01:00,Onthoofde zeehonden gevonden in Engeland,Een wandelaar heeft op een strand in Engeland vijf dode zeehonden gevonden. Drie van de dieren waren onthoofd. De Britse politie en dierenbescherming nemen de zaak hoog op en hebben een onderzoek ingesteld. De gruwelijke vondst werd gedaan door een vrouw die haar hond uitliet op Whitley Beach, in het noordoosten van het land. Het waren alle vijf jonge zeehonden. De oudste was hoogstens een jaar oud, de jongste was niet meer dan een paar weken en had zelfs nog een witte vacht. Geen roofdieren Vanwege de aard van de verwondingen wordt uitgesloten dat de beesten bijvoorbeeld in de schroef van een boot terecht zijn gekomen of door roofdieren zijn aangevallen. De hoofden van de dieren zijn niet teruggevonden. "Dit is natuurlijk erg schokkend om tegen te komen. De vinder is erg van slag", zegt een woordvoerder van de dierenbescherming. "De dieren zijn overduidelijk niet een natuurlijke dood gestorven en we maken ons erg zorgen." Zeehonden zijn beschermd in Groot-BrittannieÌˆ. De dader kan een boete van 2500 pond verwachten.,Buitenland,https://nos.nl/artikel/129521-onthoofde-zeehonden-gevonden-in-engeland.html