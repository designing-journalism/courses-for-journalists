2010-01-07 15:51:00,Nederlanders misdragen zich tijdens vliegreis,Op de luchthaven van Düsseldorf is een groep Nederlanders opgepakt, omdat ze zich hadden misdragen op hun vlucht vanuit Bangkok. Het gaat om acht mannen en vrouwen, die tussen de 19 en 24 jaar oud zijn. Ze sprongen over stoelen, beledigden de bemanning en gebruikten openlijk drugs. Gevaar In Düsseldorf werden ze opgewacht door de politie. De Duitse justitie beschuldigt hen onder meer van het in gevaar brengen van de luchtverkeersveiligheid. Volgens justitie hebben ze geluk gehad dat hun drugs niet al in Thailand waren opgevallen. Na betaling van 1600 euro borg mochten de acht Nederlanders naar huis.,Binnenland,https://nos.nl/artikel/127501-nederlanders-misdragen-zich-tijdens-vliegreis.html