2010-01-02 21:33:00,Ierse actie tegen godslastering-wet,Een Ierse atheïstische groepering is een campagne begonnen tegen een nieuwe wet op godslastering die 1 januari is ingegaan. De nieuwe Ierse wet maakt het mogelijk om alle vormen van blasfemie te beboeten met 25.000 euro. Tot nu toe konden alleen christenen die zich beledigd voelden een beroep doen op de wet. De actiegroep heeft op zijn website 25 citaten gezet die door aanhangers van verschillende religies als godslasterlijk kunnen worden gezien. Proces uitlokken Er zijn onder meer citaten van Jezus, de profeet Mohammed, paus Benedictus, de schrijvers Mark Twain en Salman Rusdie en artiesten als Björk, Randy Newman en Frank Zappa. De actiegroep wil met deze citaten een proces uitlokken. De groepering van atheïsten zet zich ook in voor een seculiere grondwet in het katholieke Ierland.,Buitenland,https://nos.nl/artikel/126508-ierse-actie-tegen-godslastering-wet.html