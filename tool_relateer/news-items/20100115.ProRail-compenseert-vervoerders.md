2010-01-15 20:27:00,ProRail compenseert vervoerders,ProRail compenseert de NS en andere vervoerders voor de dagen dat het spoor maar beperkt gebruikt kon worden. De actie kost ProRail vier miljoen euro. Door de vorst waren er grote problemen op het spoor tussen 17 en 22 december. De NS moest de dienstregeling terugschroeven tot enkel pendeldiensten en raadde mensen in die periode af om te reizen. Sinds 22 december zijn er veel minder problemen. Er zijnmeer mensen ingezet om de wissels storingvrij te houden. Zonodig wordt er ook 's nachts doorgereden om de wissels sneeuw- en ijzelvrij te houden. Die maatregelen blijven van kracht zo lang het vriest. Op verzoek van minister Eurlings gaan ProRail en NS en een onafhankelijke partij na wat er in december misging.,Binnenland,https://nos.nl/artikel/129431-prorail-compenseert-vervoerders.html