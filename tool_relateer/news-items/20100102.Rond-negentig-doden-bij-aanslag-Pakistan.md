2010-01-02 10:57:00,Rond negentig doden bij aanslag Pakistan,Het dodental van een zelfmoordaanslag bij een volleybalwedstrijd in Pakistan is opgelopen naar 88. De aanslag was in het noordwesten van Pakistan. Er zijn zeker veertig gewonden. Een aantal huizen rond het sportveld stortte in. Offensief Een zelfmoordenaar reed gisteren met een auto met explosieven het veld op. Daar was op dat moment een volleybalwedstrijd aan de gang. De Pakistaanse politie denkt dat het om een wraakactie gaat van de Taliban. In het naburige Zuid-Waziristan is het Pakistaanse leger bezig met een offensief tegen de Taliban.,Buitenland,https://nos.nl/artikel/126382-rond-negentig-doden-bij-aanslag-pakistan.html