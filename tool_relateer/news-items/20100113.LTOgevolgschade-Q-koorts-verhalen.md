2010-01-13 18:14:00,LTO:gevolgschade Q-koorts verhalen,Geitenhouders van wie de dieren zijn geruimd vanwege Q-koorts moeten de staat verantwoordelijk stellen voor de gevolgschade, zegt LTO Nederland. Dat is volgens LTO nodig om in de toekomst een rechtszaak te kunnen beginnen. Het ministerie van Landbouw geeft een schadevergoeding voor de geiten die worden afgemaakt, maar volgens LTO moet LNV ook de gevolgschade betalen, omdat de geitenhouders anders failliet gaan. Vanmiddag was er in de Tweede Kamer een debat over de Q-koortsmaatregelen. LTO zegt dat daaruit is gebleken dat op z'n vroegst begin maart duidelijk wordt of geitenhouders meer hulp krijgen.,Binnenland,https://nos.nl/artikel/128902-lto-gevolgschade-q-koorts-verhalen.html