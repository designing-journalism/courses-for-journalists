2010-01-05 08:16:00,Kabinet hervat overleg over Uruzgan,Premier Balkenende en de ministers Bos, Rouvoet, Verhagen, Van Middelkoop en Koenders hebben vandaag geprobeerd weer een compromis te vinden over de toekomst van de missie in Afghanistan. Het kabinet hoopt een besluit te nemen voor de Afghanistan-conferentie, die eind deze maand in Londen wordt gehouden. Maar het is de vraag of dat lukt. Na afloop van het beraad wilden de ministers niets kwijt. Kleinere missie De PvdA, de ChristenUnie en de ministers Bos en Koenders willen dat de missie in Uruzgan dit jaar wordt beeÌˆindigd. Het CDA en de ministers Verhagen en Van Middelkoop willen ingaan op het Amerikaanse verzoek om te blijven. Zij denken aan een kleinere missie in Uruzgan of in een andere provincie. Een van de andere mogelijkheden is dat een beperkt aantal Nederlandse militairen het Afghaanse leger of de Afghaanse politie gaat trainen. Het Uruzgan-compromis is de eerste grote test voor het kabinet dit jaar.,Politiek,https://nos.nl/artikel/126943-kabinet-hervat-overleg-over-uruzgan.html