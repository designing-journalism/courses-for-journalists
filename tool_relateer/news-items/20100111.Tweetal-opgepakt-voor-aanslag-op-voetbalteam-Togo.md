2010-01-11 10:22:00,Tweetal opgepakt voor aanslag op voetbalteam Togo,Angola heeft twee mensen opgepakt in verband met de aanslag op het voetbalteam van Togo, afgelopen vrijdag. Dat meldt de Angolese staatsradio. Gemeld wordt dat de twee gisteren werden gearresteerd, maar verdere details ontbreken nog. Het voetbalteam van Togo is vannacht met een presidentieel vliegtuig vanuit Angola naar huis teruggekeerd. De spelers wilden gisteren nog meedoen aan Afrika Cup. Ze wilden zo onder meer de buschauffeur, de assistent-trainer en de persvoorlichter eren, die vrijdag bij de slag omkwamen. Hun regering wilde dat alleen toestaan als het toernooi werd uitgesteld. In Togo zijn drie dagen van nationale rouw. De regering wilde de spelers daar bij hebben. De president belde zelf met aanvoerder Adebayor om hem over te halen. Togo zou vandaag in Angola zijn eerste wedstrijd spelen, tegen Ghana.,Buitenland,https://nos.nl/artikel/128285-tweetal-opgepakt-voor-aanslag-op-voetbalteam-togo.html