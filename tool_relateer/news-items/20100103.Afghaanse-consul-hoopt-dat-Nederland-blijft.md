2010-01-03 19:27:00,Afghaanse consul hoopt dat Nederland blijft,De Afghaanse consul-generaal in Nederland, Jamrad Jamshed, hoopt van harte dat de regering de missie in Uruzgan verlengt. Dat zei hij in een interview met de NOS. Volgens Jamshed is het voor de Afghanen noodzakelijk dat de internationale hulp blijft. De problemen in het land zijn nog te groot om zonder hulp van buitenaf te kunnen worden opgelost. Jamshed realiseert zich dat zeventig procent van de Nederlanders tegen verlenging van de missie is. Dat vindt hij jammer, maar hij steekt ook de hand in eigen boezem. "Misschien hebben we te weinig gedaan om te laten zien wat de realiteit is in Afghanistan", aldus Jamshed. Bekijk een gesprek met consul-generaal Jamrad Jamshed aan de rechterkant van deze pagina.,Buitenland,https://nos.nl/artikel/126656-afghaanse-consul-hoopt-dat-nederland-blijft.html