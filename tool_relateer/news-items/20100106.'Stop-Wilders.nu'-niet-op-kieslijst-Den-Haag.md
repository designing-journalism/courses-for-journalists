2010-01-06 17:39:00,'Stop Wilders.nu' niet op kieslijst Den Haag,De nieuwe politieke partij Stop Wilders.nu mag niet onder die naam meedoen aan de gemeenteraadsverkiezingen in Den Haag. Volgens burgemeester Van Aartsen is de naam in strijd met de openbare orde, omdat die "zich richt op de persoon van de heer Wilders en een bedreigende associatie oproept". Van Aartsen is als burgemeester voorzitter van het centraal stembureau van de gemeente Den Haag. Raad van State De initiatiefnemers van Stop Wilders.nu zijn in beroep gegaan tegen de weigering om de partijnaam op te nemen in het kiesregister. De Raad van State behandelt de zaak aanstaande dinsdag. De PVV van Geert Wilders doet bij de gemeenteraadsverkiezingen in maart alleen in Den Haag en Almere mee. ,Politiek,https://nos.nl/artikel/127289-stop-wilders-nu-niet-op-kieslijst-den-haag.html