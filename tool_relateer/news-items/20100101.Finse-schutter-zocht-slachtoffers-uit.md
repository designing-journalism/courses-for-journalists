2010-01-01 21:17:00,Finse schutter zocht slachtoffers uit,De man die donderdag in Finland zijn ex-vrouw en vier van haar collega's doodschoot heeft zijn slachtoffer van tevoren uitgezocht, zegt de politie. "We weten zeker dat jarenlange relatieproblemen en jaloezie de reden is voor de moord op de ex-vrouw." Waarom de 43-jarige Ibrahim Shkupolli de vier anderen vermoordde in een winkelcentrum in Espoo weet de politie nog niet. Verschillende verdiepingen Toch denkt de politie dat het niet gaat om willekeur, omdat twee van de slachtoffers op de eerste verdieping en twee op de tweede verdieping van het winkelcentrum werden doodgeschoten. De schutter was een etnische Albanees uit Kosovo die sinds 1990 in Finland woonde. Hij is in het verleden veroordeeld voor het mishandelen van zijn ex-vriendin en voor verboden wapenbezit. Hij mocht op last van de rechter niet in de buurt komen van zijn voormalige vriendin.,Buitenland,https://nos.nl/artikel/126365-finse-schutter-zocht-slachtoffers-uit.html