2010-01-06 16:45:00,Klink: meer samenwerken bij geboorte,Minister Klink is het eens met de belangrijkste conclusies van de Stuurgroep Zwangerschap en Geboorte. Zo vindt hij ook dat verloskundigen en gynaecologen beter moeten samenwerken en communiceren. Gebeurt dat niet, dan moet de inspectie ingrijpen. Klink zei dat, nadat hij vandaag het rapport van de stuurgroep in ontvangst had genomen;de inhoud was vorige maand al uitgelekt. Nederland kent een hogere babysterfte dan andere Europese landen. Om de babysterfte terug te dringen, zijn miljoenen euro's nodig. Klink wil het budget wel verruimen, maar zei erbij dat dit een zaak is van de Tweede Kamer.,Politiek,https://nos.nl/artikel/127254-klink-meer-samenwerken-bij-geboorte.html