2010-01-06 07:00:00,Vincent wil minder dik worden,Voor verslaggever Joris van de Kerkhof Nee, hij wilde geen foto bij het artikel. Hij had er lang over nagedacht, maar het was beter om alleen te praten en te schrijven. Vincent Boterman is 12 (bijna 13) en Vincent heeft last van overgewicht, zoals dat officieel heet. Flink overgewicht, obesitas. Hij is 1 meter 60 en toen hij aan de behandeling bij Heideheuvel in Hilversum begon woog hij 83,1 kilo (BMI van bijna 33) Klein en dik. Dan kunt u in gedachte waarschijnlijk zelf de foto wel maken. December vorig jaar was Het Filiaal op Heideheuvel in Hilversum. Kinderen worden steeds dikker, en Heideheuvel behandelt de kinderen. In Het Filiaal gesprekken met de kinderen tijdens het ontbijt. Het leek mij aardig om eens wat langer stil te staan bij de problemen van de dikke kinderen. Vandaar deze reportagereeks in het Radio 1 Journaal. Koektrommel Vincent is nu twee maanden bezig op Heideheuvel. Hij heeft net als 20.000 andere kinderen in Nederland last van Obesitas. Het lijkt alsof hij te veel snoept, te weinig beweegt en slecht eet. De maanden dat ik Vincent volg, merk ik daar weinig van. Ja, een frietje op de verjaardag van Ome Jo, maar dan de volgende dag minder eten en meer bewegen. Toch is Vincent niet voor niets zo dik geworden. Daarom hebben we het in de reportages vooral over nu en morgen en veel minder over gisteren. Af en toe wil ik natuurlijk nog wel eens weten hoe vaak hoe de koektrommel leeg snoept (en hoe oneerlijk het is dat hij daar dan meteen dik van wordt, en de meesten van zijn klasgenoten niet). De 'hoe leer ik met mijn overgewicht omgaan'-cursus duurt lang. Eerst drie dagen achter elkaar, dan wekenlang iedere maandag naar Hilversum. In de zomer wordt het e패e패n keer in de twee weken en in het najaar worden de terugkomdagen minder frequent. Afvallen is niet het belangrijkste. Het is vooral de bedoeling dat de kinderen en hun ouders in de gaten krijgen hoe het werkt met het overgewicht. Bewustwording Ik volg Vincent en zijn vader en moeder begin juni. Ze rijden uit Zaltbommel naar Hilversum, ik erachter aan. Het is een zware dag. Veel, heel veel praten, met een psycholoog, met maatschappelijk werkers, met andere helpers en met kinderarts Feith. Bewustwording lijkt het allerbelangrijkste. Wanneer eet ik wat en waarom. Hoe gezond is het eten wat ik eet. Negen kinderen en ongeveer elf ouders krijgen les. Van twee kinderen komen beide ouders mee, de rest moet het met e패e패n vader of moeder doen. De gezinssituatie is bij sommige kinderen een probleem, niet altijd een reden om veel te gaan eten, maar het is ook geen reden om minder te eten. Vincent heeft daar geen last van. Vader en moeder zijn er bijna altijd bij. Moeder is thuis als Vincent uit school komt, vader is de trainer van zijn voetbalteam. En ook hier in de cursus zijn ze actief betrokken. Ze stralen uit dat ze bij elkaar horen en ik heb ze de afgelopen maanden niet voldoende leren kennen om het tegendeel te beweren. Huiswerk Fanatiek schrijven ze alles op. Ze zijn er echt met de hele familie mee bezig. Ze vallen ook alle drie af, terwijl het officieel alleen om Vincent te doen was. Het is een lange dag praten en maar een klein beetje bewegen (een uurtje in zwembad). Moe, heel moe is Vincent als hij klaar is. Dan moet hij in de file over de A2 naar huis, en dan moet hij nog huiswerk maken, en moet hij nog naar de voetbaltraining en dan moet hij ook nog nadenken over wat hij vandaag geleerd heeft. Morgen wordt het actiever, leuker, denk ik. Eerst de voetbaltraining en dan de laatste schooldag.,Binnenland,https://nos.nl/artikel/127260-vincent-wil-minder-dik-worden.html