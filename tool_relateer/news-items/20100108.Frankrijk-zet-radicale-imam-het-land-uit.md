2010-01-08 09:02:00,Frankrijk zet radicale imam het land uit,Frankrijk zet een radicale imam het land uit en stuurt hem terug naar Egypte. Ali Ibrahim al-Sudani wordt beschuldigd van het opruien van moskeegangers in de buitenwijken van Parijs. Hij zou moslims aanzetten tot geweld tegen het Westen. Volgens Frankrijk is hij de 29e imam die sinds 2001 het land wordt uitgezet. Frankrijk probeert te voorkomen dat in de buitenwijken weer rellen uitbreken, zoals in de herfst van 2005 op grote schaal gebeurde. Toen werden ruim 9000 auto's in brand gestoken. Sindsdien is het regelmatig onrustig in de banlieues, de buitenwijken van Parijs. Boerka In Frankrijk ligt ook een wetsvoorstel op tafel om boetes van 750 euro uit te delen aan moslima's die hun gezicht bedekken. Ook moslims die hun vrouw dwingen een boerka te dragen, moeten worden gestraft, staat in het voorstel.,Buitenland,https://nos.nl/artikel/127591-frankrijk-zet-radicale-imam-het-land-uit.html