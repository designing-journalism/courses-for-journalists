2010-01-02 22:24:00,Bussen vallen uit door sneeuwval,In Noord-Nederland leveren sneeuw en gladheid grote problemen op voor het openbaar vervoer. In Drenthe rijden helemaal geen bussen meer, in Groningen en Friesland rijden er alleen nog bussen op de hoofdwegen. In de noordelijke provincies zijn vooral de binnenwegen erg glad. Volgens de politie zijn er al verschillende aanrijdingen en slippartijen geweest met personenauto's. Daarbij was alleen blikschade. Verder rijden in Lelystad de stadsbussen met vertraging en rijden de streekbussen in de Noordoostpolder onregelmatig. Op de Veluwe zijn alle bussen van Veolia uitgevallen. Alleen in Ede-stad wordt nog gereden.,Binnenland,https://nos.nl/artikel/126499-bussen-vallen-uit-door-sneeuwval.html