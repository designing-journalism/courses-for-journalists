2010-01-01 22:44:00,Brand in vuurwerkwinkel Dordrecht,In de binnenstad van Dordrecht heeft een grote uitslaande brand een kledingzaak in de as gelegd. Ook de panden eromheen, waaronder een sportschool, zijn zwaar beschadigd. In de kledingwinkel werd ook vuurwerk verkocht en de restanten daarvan zijn bij de brand ontploft. Af en toe waren er kleine ontploffingen te horen. Zo'n vijftien huizen in de buurt werden uit voorzorg ontruimd. Andere omwonenden moesten de ramen gesloten houden vanwege grote rookontwikkeling. Terug naar huis Aan het begin van de avond was het vuur onder controle en enkele uren later konden de buurtbewoners weer naar huis. De winkel had een vergunning voor het vuurwerk en had het ook volgens de regels opgeslagen. De oorzaak van de brand in Dordrecht is nog niet bekend. ,Binnenland,https://nos.nl/artikel/126360-brand-in-vuurwerkwinkel-dordrecht.html