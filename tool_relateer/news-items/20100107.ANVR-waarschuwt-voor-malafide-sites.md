2010-01-07 17:00:00,ANVR waarschuwt voor malafide sites,Reisbranchevereniging ANVR waarschuwt consumenten voor malafide websites. De sites fungeren als een soort tussenpersoon en innen geld van mensen om de reis vervolgens bij een andere organisatie te boeken. Ook waarschuwt de organisatie voor sites die doorverwijzen naar reisorganisaties die niet zijn aangesloten bij de Stichting Garantiefonds Reisgelden of de ANVR, terwijl ze beweren dat dat wel zo is. Als zo'n reisorganisatie failliet gaat, is er een grote kans dat mensen die daar hun reis hebben geboekt hun geld nooit meer terugzien. Specifiek Voor een aantal websites waarschuwt de ANVR specifiek. Het gaat om vakantiewaardebon.nl, een website die onterecht vermeldt dat "alle deelnemende reisorganisaties zijn aangesloten bij de ANVR/SGT" en boekvandaag.nl die ongeveer hetzelfde meldt. Ook voor TerminalA.nl wordt gewaarschuwd, omdat dit bedrijf miljoenen euro's schuld zou hebben. Op de website van de ANVR en de Stichting Garantiefonds Reisgelden kunnen mensen zien of een reisorganisatie echt lid is.,Binnenland,https://nos.nl/artikel/127518-anvr-waarschuwt-voor-malafide-sites.html