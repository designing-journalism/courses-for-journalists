2010-01-11 19:41:00,Meldpunt misbruik Duitse RK-Kerk,De Duitse Rooms-Katholieke Kerk opent woensdag een telefoonlijn voor mensen die vroeger zijn misbruikt in tehuizen van de kerk. Met het meldpunt willen de Duitse bisschoppen hulp bieden en informatie verzamelen. Bijna 300.000 kinderen leefden in de jaren vijftig en zestig in katholieke tehuizen. De bisschoppenconferentie zegt het diep te betreuren dat hen destijds lichamelijk en geestelijk geweld werd aangedaan. Via de telefoonlijn kunnen mensen informatie over hun achtergrond krijgen en ook psychologische hulp. In verschillende landen zijn priesters ontslagen vanwege kindermisbruik.,Buitenland,https://nos.nl/artikel/128440-meldpunt-misbruik-duitse-rk-kerk.html