2010-01-08 18:58:00,Dienstregeling NS in weekend aangepast,De Nederlandse Spoorwegen (NS) hebben vanwege het verwachte winterweer de dienstregeling in het komende weekend aangepast. Op de belangrijkste trajecten gaan elk uur twee intercity's en twee stoptreinen rijden, maar overal zijn vertragingen mogelijk. ProRail zet morgen en zondag extra storingsploegen in om te voorkomen dat wissels op kritieke punten vastvriezen. De maatregelen zijn genomen omdat er stuifsneeuw en een harde oostenwind worden verwacht. De NS waarschuwt nu al voor vertragingen ook al omdat nog veel treinen door het winterweer kapot zijn Rijkswaterstaat heeft een vaarverbod afgekondigd voor het IJsselmeer en het Markermeer. Morgen wordt bekeken of er eventueel in konvooi kan worden gevaren met ijsbrekers.,Binnenland,https://nos.nl/artikel/127784-dienstregeling-ns-in-weekend-aangepast.html