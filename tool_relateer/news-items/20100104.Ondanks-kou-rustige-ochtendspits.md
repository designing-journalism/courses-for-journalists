2010-01-04 08:55:00,Ondanks kou rustige ochtendspits,De gevreesde verkeerschaos tijdens de ochtendspits is uitgebleven. Op de snelwegen was het minder druk dan normaal. Er stond om half negen zo'n 170 kilometer file. Ook op het spoor waren geen bijzondere problemen. De verkeersomstandigheden kwamen overeen met die van een normale maandagochtend, meldt de ANWB. Wel heeft de ANWB het vandaag druk doordat veel automobilisten hun deuren niet openkrijgen of doordat ze door een lege accu niet kunnen wegkomen. Er zijn een kwart meer wegenwachters op de weg om automobilisten te helpen. Dijk Er was gewaarschuwd voor gladheid door opgevroren sneeuwresten en mistbanken. Lokaal kan het glad zijn, maar op de snelwegen valt het erg mee. De dijk tussen Enkhuizen en Lelystad (N302) is dicht omdat de weg te glad is. Op veel plaatsen in het binnenland heeft het vannacht zo'n tien graden gevroren.,Binnenland,https://nos.nl/artikel/126702-ondanks-kou-rustige-ochtendspits.html