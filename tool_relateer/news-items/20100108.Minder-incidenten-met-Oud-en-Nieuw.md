2010-01-08 14:05:00,Minder incidenten met Oud en Nieuw,Het aantal geregistreerde incidenten rond de jaarwisseling is opgelopen tot 4329. Op Nieuwjaarsdag waren er al 2500 meldingen, maar inmiddels hebben meer mensen aangifte gedaan. Dit heeft het ministerie van Binnenlandse Zaken bekendgemaakt. Vernieling werd het vaakst gemeld (2283 keer), gevolgd door brandstichting (1017) en mishandeling (589). In totaal waren er minder incidenten dan vorig jaar. Bij het vorige Oud en Nieuw werden 5400 keer aangifte gedaan. Dit jaar zijn er dus 71 minder incidenten geweest. Hulpdiensten Wel was er meer geweld tegen politie, brandweer en ambulancepersoneel. Daarvan werd 303 keer melding gemaakt, tegen 229 vorig jaar. Minister Ter Horst van Binnenlandse Zaken noemde eerder Oud en Nieuw dit jaar "niet rustig, maar wel beheersbaar". Ze vindt het absurd dat er zoveel politie ingezet moet worden. Ter Horst roept getuigen op om foto's en filmpjes naar de politie te sturen. Ze roept burgemeesters op dwangsommen op te leggen aan raddraaiers.,Binnenland,https://nos.nl/artikel/127699-minder-incidenten-met-oud-en-nieuw.html